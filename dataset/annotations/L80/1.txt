Wa tsru kniprek-potu
Goropa ga wa pejnuruko pimrikaka
chiji wajra rawa. Gi wa
Gamerika-stsini. Muchikaw-potu
Goropa gajene ga wa pimrine wane
sreta gajene gi rumatluna wa
waneru wixa chijne, ga wa wane
rawanatnina gixo yine.
Wa Gamerika-knipreka wa Pero
chijne gwiya-waka rawapnina
yinni. Tsru wenu-potu-wnaga
rawnina, ga wa magkakaka rawnina,
ga wa gisha-mta rawnina.
Giyagni gewi rapokna Pisaro
ga wa solalotene-yma. Goropa
giyakatyachine, Gispanya chijne.
Kashichluna tye chijne, wa Pero
chijne wchinanrutka. Gewi
gajene yimaakana Gispanya gajene
gixjetya-waka.