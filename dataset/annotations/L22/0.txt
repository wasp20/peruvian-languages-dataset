TUBERCULOSIS 
LECCION I 
IPAJENCAAQUERI
Peerani timatsi aparoni nampitsi ari isaiquiri 
aparoni ashaninca ipajita Noé. Anteariperotapaaque 
yoca ashaninca. Ijati yantaveeti, jataque arejiqui 
cameetsa icanta iroaquerani yantaveetapaaque.
Imapocashitanaca Noé meeca imantsiatanaque te 
ishintsitanajeji iquempeveitani peerani neapero 
icanta ashaninca. Irootaque caari iquemaatsitan- 
taro iquemavetapinitaro ocatsitimotiri aiquero 
yantaveetati iquempeveitaroni peerani. Icaanta 
meeca maperotaca te ishintsitanajeji yantaveetaje 
otimatiye ijataje impianaje inampiqui. 
Yoimintsaroajeitaqueri maaroni ishaninca ineaqueri 
imatsatanaque Noé. Oshequi yatojeveetanaque, 
aisati yatojetacotaquero iyamaantsite oquiteri- 
patsataque. Tecatsi iotatsine meeca irooya 
aaqueriri Noé, mantsiarentsi pajitachari tubercu- 
losis pulmonar. Tecatsi iotatsine aisati arioya 
iratentaquearo maaroni inampiqui oca mantsiarentsi.