Ñeñt̃o'mar ñerra' chope'chenet all ama es 
chopuetsopa' o'ch anenet camello, t̃arro'mar ñapa' 
ahuantenan po'ñpañ ñam̃a pa'chporrña. Pa't̃o came- 
llopa' echenan atet̃ ñerra'mrrat̃e' bolsa all añño'- 
tenan po'ñer. Pa'che'ñopa' echenan ñam̃a all 
añño'tenan po'se'.
Pat̃e'tets camellopa' echenan epa pa'che'ñ, po'- 
poñec̈hnopa' e'ñech pat̃rra. Camellopa' ahuantenan 
ñam̃a po'rrerrña. Ñerra' c̈ho' m̃orrarespa' ahuo'ch 
mopan pomallant att̃och ama esho'to mueñ pomallanto. 
Ahuo'chña metua m̃orrpa' allempoñapa' o'ch o'rre
rra alla.
Camellopa' sherben nanac. Taruasateñet ñam̃a 
chechatyeñet eñrroc̈hno. Camellopa' anenan 270 
kilos de carga. Ñerra' o'ch cargamochetpa' 
ahuo'ch concorpa att̃och noñet carga pa'che'ño. 
T̃arro'mar camellopa' nanac atarr. Ama't nanac 
ataruasañpa' t̃arraña amo' es eñoto. T̃arro'mar 
rrenan pa'namen aspanac̈hno, ama eñoteñe ñato' 
ñeñt̃ aspanpa' cohuent̃e' o'ch rre', ñato' amapa' 
veneno't̃e'.
Po'chets camellopa' arrapo', pomomospa'c̈ho'ña 
orrpapo'. Pue'chot̃pa' yec̈hcatenet shetamuets. 
Pa'namenacpo' sherben pue'ch camello.