JIRAFA
Jirafa nanac allpocha'p̃ pa'c̈hnop̃. Am̃cha'no-  
c̈hen mame'. Pa'tacpa' ama e'ñe att̃ecmo. 
Poque'pa' atarr, t̃arraña pa'tacpa' ama tama ata-  
rroyaye. Jirafapa' rrenan aspanac̈hno. Ñeñt̃
puerrar pen ña. Ama yeñoteñe arrapo't̃e' po'chets.  
Pue'chpa' tsama't̃ tsetena huallama't̃ ñeñt̃o'mar 
orrtena huampre'.
Pa'c̈hnop̃pa' nanaco' allpocha'p̃, ñeñt̃o'mar 
ñerra' orran oñpa' nanaccha' mueroc̈htena. Ñerra'  
o'ch muenan orran oñpa', ñanompa' ahuo'ch concor-  
patse'ta att̃och c̈hapatan poñ oño". Allempo atet̃ 
pena ñerra' huapoña ma'yarrpa' amach errot̃eno 
mato, t̃arro'mar amach tanterrapa' ma'yarrñapa' 
o'ch rromue'.
Ñeñt̃o'mar ñerra' esempo orrenet oñpa', c̈hach 
cohuampsannenet. Ñanompa' puesheñarrcha' orre'
oñ ñanom, allot̃pa' o'ch orr po'poñ. Ñeñt̃ña orruats 
ñanompa' ñach cohuamperrahuet. Att̃o'ch pena 
jirafa allempo orrenet oñ, c̈ho'ch cohuampsannenet. 
Ñerra' ñeñt̃ cohuampenahuet ahuo'ch entapan 
ma'yarrpa' o'ch otan pamo'tsesha' o' huapa' ma'- 
yarr, allempoñapa' o'ch matrra'tet. Jirafapa' 
nanaco' ellap̃ar entena.