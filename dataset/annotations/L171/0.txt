RINOCERONTE
Rinocerontepa' nanac am̃cha'noc̈hen. Rinoceron- 
tepa' ama es muero, nanac atsrre'mñat̃. Ñerra'
erra shontena pa'namen berroc̈hno ñerra' ahuo'ch 
entapet o' huapa rinocerontepa', amach ya'rrocheto, 
c̈hach mecha'tuet allohuenet. T̃arro'mar ama eñote- 
ñeto errot̃cha' p̃osanet. T̃arro'mar rinocerontepa' 
machayot̃ach ponmanet o'ch huocranet, o'ch muetsan 
ñeñt̃ e'ñe allame'tso'tsen ñesho. Ama't ama errot̃ 
peñetopa' ñañapa' att̃ach muetsenanet e'ñe att̃a. 
Ñeñt̃o'maro'ña mecha'teñet allohuen berroc̈hno.
Ama ellap̃ar enteno ñeñt̃o'maro'ña atet̃ pena. 
Amo' nanac cohuen enteno, ñeñt̃o'maro'ña amach 
errot̃eno cheme'tenano ñeñt̃ rroc̈htampenaya. Ama't 
aña ent ñeñt̃ es pelletsapa' ahuo'chc̈ho' ponemya 
o'ch huocreña'. Esempopa' año'ch huocra'yen
ta'te' ñam̃a tsach.
Esempopa' ama't elefantepa' ñeñt̃o'ch muenen 
ahuo'ch huocre'. Ama eñoteñe ñerra' elefante 
atsrre'matpa' ñapa' añoch huocre' pa'so, c̈hach 
motsan rinoceronte. T̃arraña elefantepa' eñoteño' 
atet̃ pena rinoceronte, ñeñt̃o'maro'ña ñerra' enta- 
pan rinocerontepa' ahuo'ch auyes a'yenet̃.
T̃arro'mar elefantepa' ama atsrre'mñat̃eyaye.