Ovejara jaque pasto jaaincobores. Ja yoinna- 
bora ichas̈h niaibo iqui. Ja yoinna riqui jonin 
queen, jahuen nami noeshaman copí, jainoas̈h jahuen 
rani jaconhira copíribi. Ja oveja riqui raqué, 
yoinna. Jan coíranai jonira pastor acanai. Ja 
pastorninra boai, s̈hobi jaainco, ja pimanos̈hon. Ja 
yoinnabaonra piai huacan acai quescáribiaquin, 
jains̈hon chibon acai quescáribiaquin. Jascara 
is̈honra acai nacas̈honmabipari s̈heas̈hon, jaquiribi 
picoquin. Picos̈honra nacas̈hon s̈hearibiai.
Non oinnai jahuen yora raston quescá, itan 
jahuen mapo mas̈hcoshoco. Jascara non oinnai riqui 
jahuen rani ques̈htó icas̈h. Ja yoinna ranira rapes- 
tecanai, ja ati bestétininbiribi; icas̈hbi moa matsi 
huinota pecáopari. Moa rapestea pecáora jahuen 
rani beríbai. Baritiatiibira jascáacanai. Ja 
oveja ranira patsás̈hon fabricancos̈hon yoman acanai. 
Ja yomanbiribira acanai chopaaquin.
1. ¿Jahue janerin jan ovejabo coíranai joni?
2. ¿Jahue quescáaquinqui piai?
3. ¿Jahueatirin jahuen rani?