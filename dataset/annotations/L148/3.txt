Ja riqui nequea neíno quescáribi icas̈hbi 
aniparonmeabiribi. Jara jaque Rusiain, Franciain,  
Itáliain, Espáñain, Canadáin, Estádos Unídosain 
jainoas̈h Mejicoain. Ja riqui ani ochítitioribi. 
Ja yoinna riqui sináyora, itan ononyoraribi. 
Jabora niai icha. Huestíora benera niai jahuen 
ahuin betan jainoas̈h jahuen baqueshocoboya. Jas- 
cara is̈honra huestíora huaca meras̈hon reteti ati- 
pancanque.
Jabora ochó niai jaton piti benai. Ja neíno- 
ninra piai conejobo, s̈hoyabo, jainoas̈h jahuéqui 
mahuábo. Jains̈honribi yapa yatanti atipanque, 
benésainoa.
Ja neínora raquéyora icas̈h onon iqui. Raté- 
s̈honra jahuen baquebo potai. Jaton caibo huestíora 
mahuáquetianra, moa jabi picanai. Ja neínora yamé  
queotai.
1. ¿Jahuequi neínonin piai?
2. ¿Jahuetianqui neíno queotai?
3. ¿Jahuequescárainboqui neíno jaa?