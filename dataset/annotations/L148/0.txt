Ja Africanconiabora pabíqui ani iqui. Asiai- 
noabora pabíqui mas̈hcoshoco iqui. Jahuen queyá 
riqui quimisha metrobobira. Jahuen ihue iti 
atipanque 5,200 kilobo. Ja elefante ahuinra 
baquenai 20 o 22 os̈he senenquetian. Jahuen baque 
picóbenacan ihue riqui 90 kilo.
Jahuen requimanra s̈hobi biai. Bis̈honra acai, 
requin huequianan ques̈háin nias̈hon piquin. Ja 
elefante requin riqui coshi. Janra acai, jihui 
rastonbi huaquequin. Jahuen s̈heta riqui quiquin- 
bires copí.
Ja yoinnaninra ochó oinyamataniai, is̈honbira 
s̈heteai, itan nincatai. Nonra raeati atipanque 
teemanos̈hon.
Jonin jaconmaa ronqui jahuetianbiqui shinan- 
benoti atipanyamaque, ja yoinna. Jahueranoqui ja 
joni nocoai jatian ronqui copíti atipanque.
1. ¿Jahuetii os̈he senenquetianqui elefante ahuin 
baquenai?
2. ¿Jahuequescárin elefante?
3. ¿Jahuetii kiloyaqui icai ja elefante baque 
picóbena?