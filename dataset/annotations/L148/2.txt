Ja chimpancé riqui Africamea iso, nequea ison 
ehua quescaribi; icas̈hbi joni jisá. Jahuen queyá 
riqui ani, ponyan nenqué, icas̈hbi jinaoma; jahuen  
requin iqui panchá. Ja yoinnara jaque nií bochi- 
qui. Ja ison ehua iqui nií bochiqui naaya, jain 
os̈hai.
Huetsatianbora main niai; icas̈hbira jahue- 
tianbi noa icai quescati niamai. Jara niai, 
nequea shinobo icai quescatiribi.
Ja chimpancé riqui quiquinbires raqué. Janra 
jahuetianbi joni jahueayamai. Icas̈hbi isin atima-  
res iqui; isin acanapari onsá iqui. Jainoas̈hs̈hibi  
iqui quiquinbires onan onanbires. Jains̈hon ishton- 
biressibi jahuéquibo oins̈hon onanai. Janra piai 
parantabo, jains̈honribi cocoai mescó bimibo. 
Jains̈hon piai isá bachibo, itan huetsa jahuéqui- 
boribi.
1. ¿Jahuequescárin chimpancécan jina?
2. ¿Jahueranoqui chimpancécan naai?
3. ¿Jahuetianqui chimpancé siná iqui?