Meeca te noncoiteaveetajeji aitaque nairiri 
quireequi aca. Ariorica nompishaacotitajeri itia 
novooroteca, ario naaque quireequi oshequi catsini.
Ari yacanaqueri iriori, icantiri:
—¿Queario, ishitacotiri quireequi pivoorote? 
Yacanaqueri iriori, icantiri:
—Jee, queario. Te nontseiyaaji, queariota-
sanotaque. Tsamete ampisheiterita itiaca 
novooroteca.
Ari ipisheitaqueri itia. Ineatiiri yaaqueri 
quireequi. Oshequi yaaque iitsoqui quireequi. 
Ari icantiri yora itsipatacari:
—Pineaqueri, pitseencavetaquena. Meeca, 
oshequi naaque quireequica.
Ari yoonijaaqueri quireequi. Icantiri:
—Jeriqueti pameneriqueti yoca quireequica.
Ari icantashiretanaca yoca shirampari:
"Quearioteemi yoca icantaquerica paitaniquea 
te impooviritajeji irinti. Aitaque yairiri 
quireequi aca ivoorotequi".
Ario meeca inevetacoracari ivoorote. Ari 
yamanaqueri, icantiri:
—Pimpajenarive pivoorotera, naajerita narori. 
Yacanaqueri iriori, icantiri:
—Teeve, eiro nopimpiritsi. Iriotaquenea 
nashi narori, naantapinitari quireequi.