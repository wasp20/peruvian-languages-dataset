Ariorica pinicapinitero oca inchatoca, eiro 
picoiteaveetajitsi.
Ari meeca ipaqueri quireequi 99 mil soles, 
ipinataqueriri oca yamanantaqueri inchatoca. Ari 
icantanaqueri:
—Meeca oncarate pinicapinitero oca inchatoca 
oncarate quitaiteri mavani pinicapinitero.
Ari yacanaqueri iriori, icantiri:
—Jaa, ario, noquemaquempi.
Iquenaitaque yoca pimantaquerori, ishianaca 
anta arejiqui nampitsiqui.
Impoiji meeca yoca ocaratapaaque quitaiteri 
mavani quitaiteri. Ari icanti:
—Ariove namenaitero oranqui namanantaqueri-
ranqui inchato. Jaampa icantaquenaranqui 
paquenarori: "Oncarataquerica mavani quitaiteri, 
ario pimpoque piniquero oca nopaquempirica inchato. 
Ari ipocaque iriniquero. Yareetapaacaro, 
aree. Yamenapaaquero oca inchato. Ari icanti: 
"Jaa, intsiatsi noniquero".
Yaitaro inicaquero nicac, nicac. Inatiiri 
iparianaque quireequi cien soles, cincuenta soles
maaroni ipariayetanaque. Ari icanti:
—Ariove meecaquea meeca, eiro nocoiteavee-
tajitsi, aisati eiro notaroajaatasanotajitsi.