Ari yoca yoitacotacari, yamanaqueri ivoorote. 
—Pimpenarive, pimpenarive.
Ario meeca ishemacaajari aisati, icantiri:
—Jaa, pinintirica pamanaquenari novooroteca 
aitaque nompaquempiri. Iro cantaincha pimpavaque- 
nata quireequi S/.15,000 noshinetantanaqueaririquea 
ari nopaquempiri.
Yacanaqueri iriori, icantiri:
—Aitaque nompinataquempiri quireequi 15,000. 
Te noncantashitempiji pimpenari pivooroteca.
Ari ipaqueri yoca ivooroteca. Yaantacari 
quireequi S/.15,000 ipaqueri yoca ipinataqueriri 
ivoorote.
Impoiji meeca yaanaqueri quireequica, 
iquenaitanaque, ishianaca arejiquinta. Impoiji 
meeca oshequi iquimoshiretanaque yoca shirampari, 
icanti:
—Ariove, meecaquea meeca eiro nantaveetaji- 
tsi ovaantsi. Aitaquenea naaque yoca vooroca, 
oshequi ishitacotiri quireequi.
Ari iquenaveitaca irameneri anta ishiticaco- 
tirinta anta ishitapinitanta yoca vooro.
Icaantanaca yaniitanaque tic, tic, tic, tic, tic. 
Ari yareetacaro anta ishiticacotirinta ivoorote.
Ari ipisheitavetapaacari anta itiaquinta 
vooroca, pishe, pishe, pishe. Tecatsiite 
irineaque quireequi.