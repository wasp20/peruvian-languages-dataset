ama tsa'teyaye ñam̃a amach c̈ho yerañt̃eñe. 
Cheshat̃ollpa' orrenancha' pachor pomomos 
pechap̃m̃a arrorr, ama'tcha' meten allpon arrorr- 
pa' ñerra' cheshat̃oll ora momuenpa', pocte' 
ñam̃a. Esempo coyanesha'pa' amach amomosat̃e. 
Ñerra' atet̃pa', o'ch ye'nen po'poñ coyanesha' 
ñeñt̃cha' momue' cheshat̃oll. Att̃eña ñerra'
ama yenche ñeñt̃cha' momue'pa', o'ch yapueñ 
leche ñeñt̃ yoch (polvo) amapa' ñeñt̃ huetsa 
lato. O'ch yeñoten añec̈hno att̃och ama ats- 
na'to cheshat̃oll:  
- Ñanompa' o'ch ya'p̃ata'huoñ allohuen ñeñt̃
alloch es yoneñ cheshat̃oll, ñeñt̃arach 
alloch es yoneñ.
- Añpa' ya'p̃ateññañcha' allorocma allempo
yeprepareññañ po'leche. Att̃o ñerra' pa- 
chor ama errot̃eno o'ch rant̃ana allo orren 
chesha'pa' pocte' o'ch neññañ potellm̃o. 
T̃arro'mar potellem̃ coñe't̃em̃pa' epuena posoc 
onzas allponeshacma epuena ñam̃a ñeñt̃ oten 
ocac̈ho biberón.