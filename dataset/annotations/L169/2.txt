ATET̃ ACUA'PO' CHESHAT̃OLL ÑEÑT̃ ERRTE'
EÑALLETSA 
Ema'pa' yahuenach allempo errte' eñalletetsa, 
ñeñt̃pa' añecop sherben att̃och cohuen o'rrerra. 
Att̃eña ñerra' ama yahuosopa':
- O'ch yechanch pa'tcot̃, o'ch yat̃apones 
patsonet̃.
- Amapa' o'ch yetaclle' mame' pa'cheñet̃o-
llo.
Atet̃cha' yepartoñ pomoc 
Ñeñt̃ alloch yetsorroñ chesha' pomocpa' 
c̈hoch ñanom ya'p̃ata'huoñ. Ñeñt̃ nanac cohuen 
alloch yetsorroñ emat̃oll pomocpa' ñeñt̃pa' 
Yellet, ñeñt̃ otenet hoja de afeitar, t̃arro'- 
mar ñeñt̃pa' c̈hocma eñall ya'netsro, amach 
yoseña'pa' c̈hoch ya'p̃ata'hue ñanom, att̃och 
amach puetso ema' pomoc.
O'chña yepartuoñ pomoc mertiolatopa' allem- 
pochña yepe' po'ño'mat̃ollo cohuen. Pat̃e'- 
tets yet̃pa' yeneññañcha' po'poñ po'ño'mat̃oll 
etserra. Ñerra' puetsen mame' pomoco, ñato's