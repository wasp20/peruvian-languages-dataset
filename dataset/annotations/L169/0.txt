amapa' o'ch huoraten, amapa' o'ch anen po- 
cotmat̃ollo, ñerra' atet̃ p̃apa' o'ch yeparteñ 
Penicilino en Aceite. All puetsen pomocopa' 
o'ch yepartoñ sulfo ñeñt̃ pañe'te' sulfa.
ATET̃CHA' YECUE' CHESHAT̃OLL 
Cheshat̃oll ñeñt̃ errte' eñalletetsapa' ama 
e'ñe echarrtuena' poctacma. Ponpat̃ollesha'pa' 
orach yamo'puen. Pa'spa'c̈ho'ña amach chopue- 
na', t̃arraña c̈hocmach chop. Ñam̃a ñeñt̃ errte' 
eñalletñapa' amach eñalle po'huamenc att̃och 
ahuantan atsnañets. Ñeñt̃o'marña cheshat̃ollpa' 
aña muenen o'ch yecueñ cohuen, att̃och cohuen 
rrorranom, ñerra' ama atet̃ yep̃opa' esempo 
atsna'tpa' o'ch rromuerr. Att̃och ama atsna'- 
terro ñam̃a att̃och ama rromuerropa' o'ch 
yoct̃ape'chateñ pachor añec̈hno:  
Leche 
Pachor pomomospa' ñeñt̃ sherbets nanac 
cheshat̃ollecop. T̃arro'mar ñeñt̃ echenan 
allohuen: azúcar, ñam̃a po'se' ñeñt̃ otenet 
Proteínas. T̃arro'mar pomomos coyanesha'pa'