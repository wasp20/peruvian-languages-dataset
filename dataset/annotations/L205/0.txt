DILIGENCIA
Ahuat̃ allempo ama eñalletena' ferrocarrilpa' 
ama eso chope'chete't̃e ñam̃a ama puentareto alloch 
chope'chenet e'ñe alla allame'tets. Ñerra' 
muenet o'ch ahuet ellap̃arpa' añoch ahuete't̃ ñeñt̃ 
att̃ema't̃ ñerra' carro ñeñt̃ otenet diligencia. 
Diligenciapa' ñeñt̃o' po'carro p̃ayesete't̃ ahuat̃ 
allempo ama orrtena carro.
Ñeñt̃pa' atarro', echenano' epa amapa' ma'pa 
ñeñt̃ otenet compartimentos. Allot̃pa' echenan 
pa'tats ruedas ñam̃a echenan asientos ñam̃a venta- 
nas. Año' matataye't̃ shonte' cahuall. Ñerra' 
matampset diligenciopa' amach erra amesnomueto, 
allo'ch amesoset allecma amesenet all oteñet 
postas, ñeñt̃pa' att̃o' sochete't̃ ahuat̃ all ame- 
sete't̃. Postopa' allcha' amesenet ñam̃a allcha' 
cambienet cahuall ñeñt̃pa' ama yeñotene' errot̃ent̃e' 
penet. O'chña amesuanmuetpa' allempoñapa' o'ch 
alla matamperreterr. Mameshapa' ahuo'ch c̈hapuet 
all sechenet. Nanaco' matena huomenc ñeñt̃o'ma-
ro'ña sochet diligencia t̃arro'mar mameshapa' 
o'ch c̈hapatanete't̃ all sechenet.