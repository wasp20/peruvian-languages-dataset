CARRO EGIPCIO
Añpa' pa'so'cheñ carro egipcio. Att̃o' soche- 
na t̃arro'mar ñeñt̃ po'carro p̃a'yesete't̃ ahuat̃ 
egipcio'marnesha' allempo ama eñalletena' carro 
ñeñt̃ atet̃ yentyen t̃e'. T̃eme'ttseno' echenet po'- 
rretrat ñeñt̃ po'carro p̃a'yesete't̃ ahuat̃, ñeñt̃pa' 
allo' na'yeñet all oteñet monumentos. Ñeñt̃ 
carropa' echenano' epa ruedas atesha' e'ño' ayot-  
tuaret̃ allohuen. Ama anmane't̃e shonte' pasajeros 
eño'ch epa anmue't̃ esempopa' pat̃rrach. Pat̃errpa' 
ñeñt̃ otenet el arquero po'poñpa' ñeñt̃ manejaye't̃.
Pa'namenacpo' sherb̃a'yesanete't̃ añ carro. 
Ñam̃a sherb̃anete't̃ allempo quellarenet. Ñeñt̃o'ma- 
ro'ña onnat̃o'marpa' echane't̃o' allcha' anenan 
chopapets ñam̃a allcha' anenan jabalinas. Año' 
chope'chataye't̃ epa cahuall. Ñeñt̃o'maro'ña egip- 
topa' ña nanac am̃cha'noc̈htatse't̃ ahuat̃ t̃arro'mar
echane't̃ añ carro ñam̃a shonte' allo quellarete't̃.
TAREA:
1. ¿Eso'mart̃e' sochena carro egipcio?
2. Onnat̃o'marpa' ¿eso't echen?
3. ¿Eso'mart̃e' egipto ña am̃cha'noc̈htatse't̃ ahuat̃?