VELERO
Añpa' ñeñt̃ velero. Ñeñt̃pa' allo chopeñe'champ- 
yesete't̃ ahuat̃. Veleropa' añ chope'chataye't̃
m̃orr. Ama coñe't̃ayaye acheñ taruasatse't̃e att̃och 
e'ñe cohuen chope'chachet velero. Acheñenesha'pa' 
eño'ch parrocma taruasenet att̃och chope'chachet
añ velero, t̃arro'mar echenano' ma'pa' tsach ñeñt̃ 
otenet arboladura ñeñt̃pa' añ ca'matene' shetamuets. 
Att̃och pellachet ora allohuen velaspa' nanaco'ch 
taruasenet.
Eñallo' shonte' veleros, pa'nameno' soche- 
ñet errot̃enc̈ho' ayec̈hcataret̃ po'nont̃ ñam̃a atet̃ 
anaret̃ po'arboladura ñam̃a atet̃ anaret̃ velas. 
Ñeñt̃ otenet velaspa' ñeñt̃pa' shetamuets. Eñall 
verleros ñeñt̃ otenet bergantín, goleta, fragata. 
T̃e'pa' eñall ñeñt̃ ayec̈hcataret̃ metálico ñeñt̃pa'
nanaco' coc̈hneshare' ñeñt̃pa' att̃ecmo' orrtena 
ñerra'm barcos ñeñt̃ chope'chatene' motor.
TAREA:
1. Ñeñt̃ arboladura ¿eso't ca'mataye't̃?
2. ¿Errpont̃e' acheñ taruasets?