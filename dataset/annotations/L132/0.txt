namires piá iqui.
Iiti moa baquenas̈h, ja ainbo pasnáshoco icá iqui.
Jainoas̈hs̈hibi, ishton coshiamaa iqui. Jatian ja
picota baquebiribi yosmashoco, itan oshishoco
icá iqui.
Jascara iiti, moa jaquiribi tootas̈h, ja ainbo
doctorhiba caa iqui; baquenas̈h jascataibo ja
doctor yoii.
Ja doctor yoia iqui, nescáaquin:
--Eara yoinna namibo pitin raquetai, en jascarabo
piquetian, joni jisáma nocon baque picónaquetian.
En jisára, yapa betan peia yoinnabaon namires en
piá jacon iti iqui -- aquin acá iqui.
Jascáaquetian, doctornin yoia iqui:
--Jascarama riqui. Icha jonibaonra jascara
shinancanai, icas̈hbira non moa mescóaquinbo tana-
s̈hon onanque, ja min iconhaa jahuéquibo iconma.
Jascara jahuéquibora, jascara iti quescáres shi-
nancanai jahuéquires iqui.
Rama onannos̈hon tanahue; ja namibo jeneyamaquin
pias̈hs̈ha, min baqueshoco betanbi mia coshishaman
icas̈h, maton yora jaconshaman iti iqui. Ja copí,
jascara namibo samáyamaquin pihué-- aquin acá
iqui.
Jascara doctornin yoia, ainbaon shinana iqui, jan