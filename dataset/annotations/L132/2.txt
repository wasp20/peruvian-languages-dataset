S̈hobons̈honra, titan jahuen baque quiquinshaman-
haquin coiranai.
Jatíbitianra querás imayamai.
Jains̈honribira ja baquen hueyóti, jan racoai
choparibi querásma imai; taroaitiibira patsá-
s̈honai.
Moa jahuen baque os̈haquetianra, jahuen titan
acai, hueyótinin as̈hon chopan mapoquin; biican,
sebebaon, itan nanbonyabi nacabaon, ja baque
teanaquetian.
Ja titanra onanque, jatíbi jascara nanbonbaon
mebin icha microbio beai; mescó querásainoas̈h
joai copí.
Jains̈hon noa jan reteti atipana mescó isinboribi
beaitian onans̈hon jahuen titan jascáai. Ja
isinbo iti atipanque: Yoná coshi, quinanya
chis̈hóti, noa jan poró ches̈hamai amebasbo,
jainoas̈h bons̈han payóti isinbo.
Jains̈hon jascáaquin baque bens̈hoaara, saqui aquin
yonáti isin beai biican ayorayamai (ja isin iqui,
paludismo), yoranco bonbon jocontininbo, beron
itibo, jainoas̈h mabon jocontininbo iorayamai.