Huetsa jahuéquiati jahuéquiribi, ja tooyaton
atioraribi iqui, nami pitibo. Ja tooya ainbaonra,
netetiibi benáshaman nami pitibo piai. Iti ati-
panque, niimeranoa nami pitibo, jabo iqui: Ano,
ahuá, yahua, chas̈ho, huaca nami. Iti atipanriba-
que, peia yoinnabaon nami, atapa nami, nonon nami,
corocoro nami, jasin, quebo, coman ehua, jainoas̈h
coma namibo. Jainoas̈h iti atipanque, huetsa piti
yapabires inonbi.
Ja tooya ainbaonra, requeni toonontian, nescara
namibo piamaa iqui: Ahuá, yahua, chas̈ho, huaca
namibo. Jascara namibora, piamaa iqui, tooya
is̈hon jascara namibo pias̈h, ramíti yoicanai ique-
tian samáquin:
--Tooyas̈honbi jascara yoinna namibo min pique-
tianra, yoinna beísa min baque picótiqui -- aquin
acanabo.
Jains̈hon yoiribicana iqui: --Ani yoinnabaon nami
min piquetianra, poco meranoas̈hbi min baque anias̈h
picóti atipantima iqui -- aquinbo acana onsatana
iqui.
Jascáaquin yoicana nincás̈hon iconhaas̈h, ja ainbo
raqueta iqui.
Jascati raquéquin, ja yapa pitishocores piá iqui;
jains̈hon huestíaquinshocoribi peia yoinnabaon