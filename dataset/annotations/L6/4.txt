Yora jananequipee itsoncajeitaqueri yatsica- 
queri pijiri iitoqui. Irosati ipocantaja, nainti 
nosavicanaji. Apitero yora Almonacid jeri pashini 
ashaninca ipajita Andrés. Irosati icantantana 
profesor:
—Tsame ajataite otsitijaqui Potsotenini 
aneaiteriri yora Roberto Shampiqui, avisanaque 
aisati. Iroosati ajatantea anta Tsiquireniqui, 
avisanaquero aisati. Irosati ajatantaitea anta 
Paquitsapancoqui.
Iroosati icantantanaca Leocadio Almonacid: 
—Ja, tsamequeti nocoi noneero jaoca
ocantari Paquitsapanconi.
Irosati nojatantaca, ari nomaapaaque 
otsitijaqui Potsotenini. Anta ivancoqui Roberto 
Shampiqui. Oshequi aisati pijiri ari yatsicava- 
quenari narori aisati Almonacid, aisati Custodio.
Irintiquea pashini noshaninca ijataque irinti 
itsiyoyeti samani irosati ineantacari iveto. 
Iroosati itoncantacari. Ari ipocapaaji icantapaa- 
que:
—Maaquempi ara, camaque iveto. Tsame 
atotaiteri. Tsame ashincoterita ayaari.
Irosati nojajeitantaca anta otsaapijaqui 
tamponi noneapaatiri inareaca iveto. Irosati 
nototantacari shei, shei, shei. Imencotashita- 
queri noshincotanteariri. Noshincotaqueri