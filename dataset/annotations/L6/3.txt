Impoiji meeca opariaque incani, noshiyavetaca 
aca pancotsiqui noneaapatiro cajataque maaroni 
novashicaro, aisati nomantare cajataque, tecatsi 
noquene catsini. Nocajajeitaque maaroni. Ari 
nocantiri pashini jananequi:
—Pitotero irishi quitsani. Tsame atashite-
rota.
Yaitaro itotaquero itashitaquero tashi, 
noajeitacaro osaite. Nosavicajeitaque cajataquena. 
Irosati ocarajencaanaji incani, ari nomaanaque 
tore. Iroosati ineantaja teapa. Oquitaitetanaque 
incotacaantaqueri quitsani noajeitanacari
maaroni. Irosati navisantanaca pashiniqui ashanin- 
ca. Ari nosavicapai aisati. Nosampitiri 
ashaninca:
—¿Tequerampa nareetearoji ora Potsotenini? 
Yacanaquena iriori icanti:
—Tequera, ari pavisanaje pashini ashaninca. 
Icarate catsirincaiteri tampatica, ari pareetea.
—Ja, queario icantaqueri, tampatica nareetaca 
anta Potsoteniqui.
Noneapaatiri yora profesor, yovajeitaita.
Ari novetsatapaacari aisati yora jananequi maaroni 
yovetsajeitapaacari. Aisati iriori jananequi 
timatsiri Potsoteniqui yovetsatavaquena. Aisati 
ipavaquena yora profesor caniri.