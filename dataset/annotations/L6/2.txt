NOJATI PASHINIQUI NAMPITSI
Meeca noquenquitsatacotea nojati pashiniqui 
nampitsi.
Ari nojati pashiniqui nampitsi, naajeitana- 
queri maaroni jananequi. Iro nojatantacari 
icajemacaanteetiri yora alumno irijoecatea anta 
Potsoteniqui. Irio pacaantirori oficio yora 
profesor pajitachari Custodio. Ari nojivatanaque 
nainti icantana yora Directortatsiri anta San 
Jeronimoqui ipajita Leocadio Almonacid G. Icanti:
—Meeca José pijivatacayeri jananequi anta 
Potsoteniqui areetaca oficio irijate jananequipee  
irijoecatempa. Ari nimpoitanaje narori namenana- 
querita notomi yojoquiitaca.
Ari iroosati nojatantaca nosoquijanaque 
icarataque catsirincaiteri 7:30 am. Yaanontajeita- 
naca jananequipee iroyaari. Nocantanaca tic, tic,  
tic. Iroosati nareetantaca opajita nampitsi Alto 
Saniveni, novaanaca irosati nareetantacaro pashini 
nampitsiqui opajita Capireni. Novaanaca iroosati 
nareetantacaro nijateni, ari noajeitapaaca maaroni 
yora jananequipee. Ari isampitana jananequi 
icanti:
—¿Tequerampa areeteaji profesor?