IRATSIQUENAME MARANQUE
Meeca noquenquitsatacotajea, peerani iratsi- 
quename maranque anta nonampiqui.
Ari nojajeitaque anta Quempiriqui, icamojeiti. 
Impoiji nojivatanaque naroqueti areetacaro Quempi- 
ri. Notsipatanacari pavachori. Ari icantana 
pavachori:
—Notiomi, ari aquenanaqueri ara ashiteajata- 
naquearo antaquea ayaajeitapaaqueri cationcoji. 
Ari nocantiri:
—Jee, aitaque aquenanaqueri.
Impoiji nojivatanaque, ari nocantanaca tic, 
tic, tic. Ari nocatiapaaca, te noneapeeriji maran- 
que yora coshipirinque.
Impoiji nopitsocanaca, namenantacariri 
iriotaque yoca quirotainchari ishaaviji quipatsi- 
qui. Ari nocajemanaque, nocantiri pavachori:
—¡Eee! Maranquenica yocavee, yatsicavetaquena. 
Aitaque nosapocanaque, yoijaveitanaquena
aitaque noshianaca.
Ari icantana pavachori:
—¿Jaocame inaqueri aca?
Nocantiri:
—Jeri yora noshicanainchari, sorororo. 
Ari ipocajeitapaaque, ineajeitapaaqueri, 
ipasatapaaqueri, tac, tac, tac.