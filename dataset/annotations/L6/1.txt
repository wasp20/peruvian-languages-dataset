YATSIQUIRI SHIRAMPARI MARANQUE
Meeca noquenquitsatacoteri aparoni shirampari 
yatsiquiri maranque. Ijaveta iquenaveeti anta 
inchatoshiqui. Impoiji ineapaaqueri maranque, 
icanti:
—Etininiteemi.
Jaa, irinti maranque. Ari meeca ipasacaveta- 
caro omoro, ora quipatsi, iquematiiri yatsicaqueri 
iracoqui, shepi. Jeri meeca yoca ashaninca, 
yatsicaqueri maranque.
Impoiji meeca yatsicaqueri icajemanaque: 
—¡Eee! Yatsicaitaquenaquea maranque. 
Ijatanaji anta ivancoqui, ineetavajiri,
isoquijapaaji soquire. Impoiji icantapairo ijina:  
—Yatsicaquena nainti maranque.
Impoiji ijina ocantiri:
—¿Paitaquea pantiri yatsicantaquempiri? 
Icantiro:
—Tecatsi. Namenavetaro imoro etini. Nojita-
paaqueri irio etini iqueati. Irintiquea maranque.  
Impoiji meeca yavisacotaji. Ocarati mava
quitaiteri. Icanti:
—¡Ariove! nocamashiveitaca, meecaquea eiro 
nojatajitsi noquenayetaje. Oshequi maranque.