Tempa oyaacotaquero intime apitetanaintsine 
ojananequite, ojataque oquenquetsatacairi aavin- 
tantatsiri, ocantapaaqueri: —Oshequi notsaroi 
noayeteari ivatsa poshiniripee, tempa ari 
ivatsatanaqueri nojananequite ari irantearitanaque. 
Cameetsataque novari shima, impoiji aparopeeni 
tsimeri.
Yacanaquero aavintantatsiri:
—¡Te tsinane! Ari ocantari iquenqueshireantari 
atiripee, meeca oshequi aneantacaro ari ayotero 
ocarati piquemiri icanteetimpiri avirori, te
ari ocanteari, irootaque yametari acharineni. 
Intsite pineantearo poayeteari poshiniripee 
ari pineaquero avirori impoiji pijananequite 
irishintsite cameetsa.
Oquemavaque meeca, oca tsinane ocoaque 
oneantearo ocarati icantaquerori aavintantatsiri. 
Ovacari maaroni icarati vanquiyetachari, ari 
oneaquero te onquiteriveeteji, te omacoteji 
aisati. Tecatsi avishimoterone itimanaque 
apitetanaintsiri ojananequite cameetsa itecatsiti.