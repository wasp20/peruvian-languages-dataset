Ari itimanaque jananequi, oca tsinane ovamen- 
tsatiro cameetsa opishitaquero ovanco cajaraiteni 
aamaacoventeari cameetsaquea itecatsite ojanane- 
quite. Ariorica ototantearo imoito jananequi
aye tishira, tequerarica ototantearo oquivasanota- 
vaquero, aisati oncotsitasanotavaquero. Tempa 
iotanaque iroori aitaque ocanteari eiro ipatsaan- 
tatsi aisati eiro aantaritsi pashini mantsiarentsi 
icanteetiri tetano ovamayerine jananequi.
Aisati cameetsa ototantearo imoito jananequi 
pashini timayetatsiri. Iro cantaincha otimatiye 
onquivasanotavaquero aisati oncotsitasanotavaquero, 
aisati ontaasanotavaquero paamariqui. Irootaque 
coaperotachari eiro ototantarotsi ora oyecharipo- 
roquitaintsiri aisati quipatsitatsiri.
Ariorica onquivaquero cotsirojaniqui, tishira 
aisati pashinipee itotanteetarori imoito jananequi, 
otimatiye aamaacoventearo oquipatsitanajicari 
aisati, tequerarica ototantearo imoito jananequi. 
Ariorica ajiricajero aisati quipatsitatsiri meeca 
ari ontsirecapaaquearo imantsiarentsite yora 
jananequi.