Pashini coiteaperotachari oyaari quitaiteriqui
oca tsinane, iriotaque vatsatsi oyaari.
Iquempetaca ivatsa poshiniripee samani, quemari,
shintori, maniro, vaca, aisati vanquiyetachari
teapa, pato, tsamiri maaroni, aisati shimayeta-
tsiri.
Oca tsinane teerica oyaari ivatsa quemari,
shintori, maniro, vaca, jaocarica ijiyetari
ainiroquerarica otsomontetiri ojananequite tempa
icantayetiro atiri eiro povaritsi, aitaque
iratsataqueri pijananequite.
Aririca poaqueari ivatsa jaocarica
ipajiyetari poshiniriyetatsiri, aririca
intimavetaquea pijananequite ari iratsataqueri
ivoroqui. Ariorica povaqueari ivatsa poshiniripee
antearitatsiri, aitaque irantearitimotaquempi
pijananequite eiro ocantatsi intime.
Aitaque ocantari neantsi oquemavaquerica oca
tsinane icanteetaquerori otsaroanaque, irootaque
caari ovantayetari meeca oca tsinane irointi
oari shima, oari ivatsa aparopeeni tsimeri.
Impoiji areetaca otimajanitanaque oca tsinane
quiteriveetanaque meeca. Antearo omaotaque.
Aisati iquempetaca ojananequite itimavetanaca
irinti matsari, te irishintsiteji cameetsa.