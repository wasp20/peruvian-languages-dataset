Shiji rutaako-klunu, ga wa moletka waneko.
Rustaako-klunutka, moletka waneko ga wa wa-
neko rujpagya. Waneko kopalatkatnaka wale
gijpagkalu.
Wane rixini gima kigle-koxlu. Gike
rixin-gima, gi chinna, wa wannakotnaka gike
rixini wa mponikotni. Ponikol-gogne-nanni.
Seyni san-makni seyni wa rugnantakpotutko-
klunu gike rixini magantapa wa gitaklu.
Kapokot-san-gimmakni, gichko-gogne-nanru.
Rawgognenata. Gike rixini rupriga wa wuta-
kle. Wane rixka wa gitaklukaka. Waneko
pixka rixa wa wushanrekaka wumkata ginaka-
kta moletya-waklu. Wane wutakinri ga wa
wane rujpagya. Wale pagiko rutakjetna wa
wanna. Giyagni wa xani wa gewi rawya-wakna,
twu naranka gewi gwachro wa chiji yapjetka-