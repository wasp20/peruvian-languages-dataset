Giwekachine wannananuko yanyachine ptogi pirana
Pejnuruneko prachine ga wa mpuratkone wanna- 
nwa pa ptogi gwachine. Wane wchinna giwekachine 
wannananuko yanyachine ptogi. Wanena tsrukakalune 
wa giwekachine wannananuko yanyachine ptogi gwa- 
chine. Wannanwa jema ga wa mgenoklu ga wa waka
ga wa kawalyo ga wa pimrine wanna psolune. Wane 
koxna tseyolune wa giwekachine wannananuko yanya- 
chine ptogi gwachine. Wannanwa kayatu ga wa mi- 
shito ga wa kochi santir-tata geru ga wa pimrine 
tseyolune.
Koshichine, gimnune, shimkaka, tsetsene wanna 
koxni giwekachine wannananuko yanyachine ptogi 
gwachine.
Wanna pejnunanuka giwekachine wannananuko ya- 
nyachine ptogi gwachinni. Waneko pixka rixna yi- 
ne. Giwekachine wannananuko yanyachine ptogi gwa- 
chinni wanna.
Pugitanrupa ga wa pkamrutanrupa
1. Putak-giwakatanna gi pejnukta koshichine wa 
giwekachine wannananuko yanyachine ptogi gwa- 
chine.
2. Putak-giwakatanna gi pejnukta gimnune, wa gi- 
wekachine wannananuko yanyachine ptogi gwachi- 
ne.
3. Putak-giwakatanna gi pejnukta shimkaka wa gi- 
wekachine wannananuko yanyachine ptogi gwachi- 
ne.
4. Xani pkwaternoteya ptipogatanru satu koshichi 
ga wa satu gimnu ga wa sato shima.