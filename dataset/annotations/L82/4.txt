Kannipgyalu pirana
Ruynumsakakawana tunroyma. Wane chinro tunro:
--¿Gi rixpoko gewi gapokleta kyachgapereru-mko? 
¿Klu chinanu gi wa gonu-pgya gatskotyawakako ru- 
jrukya gina?
--Gi rixanu pnuko ranikjetlu kannipgyalu. ¿Gi ge 
peta giyoljeretlu kyachgapereru-mko?
--¿Ginaka ruyakatya kannipgyalu?
--Ruprotakjetini chiji, wale giyoljere pa katkaka 
ruyaka-pgyatya kannipgyalu. Wane pnute gemewaka 
yajetkal-chinanu kachikle pgyalu, wale giyolje- 
re nnipgyal-koxni kannipgyalu. Psotsotaaji ru- 
yolje-pgyatini kannipgyalu, rawoka-nnipgyalu 
wchinru. Ga wa rajpopo-kannipgyatini, tsru ka- 
nnipgyalu wchinru.
--¡Mamaa, mamaa! ¡Netlu kshi pixkalutu jimlekga- 
tachri yegi!
--Ga, gi rixkate, shte. Rumkata wane gixleta. 
Ginakakokta wa tkachi yochigleya retika gonu 
gitslaptagle wane tetika kshi. ¿Gi pixka pwa- 
lnukakalutu peta?
--Pejnuruko tsru-kshi gwachri pwalnukakalutu neta. 
Serolu, pwalojiro pixka gixachri, pwalolu, tso- 
tsota, kachin-polnuru, pakni pixka gixachri, 
ser-gogolu neta.
Gepomlukaka ga wa kamrutkalurkaka
1. ¿Ginaka ruyakatya kannipgyalu?
2. ¿Klunerni wa tsru kannipgyalu?
3. Pkwaternoteya pyonatanru kshi pwalnukakalutu.
4. Pumepe getyongaletanru 11 chininri sure ga wa 
17 chininri sure potunanuko.