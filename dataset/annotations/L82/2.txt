Gamerika chijne gikshikikolu pirana
12 chininri wa goktowre ksuru wa 1492 rukshi- 
katkaluna pa chijne. Gi rumatluna wa wuchijne Ga- 
merika chijne, rapokinritkana. Wanna kagwaklu wa 
tkachi gishpakyawaka sreta rapokinritkana wa Gi- 
ntya chijne. Giyagni Gintyone chinkana tye chijne 
gwachine. Wumatmakatkalu wa xani gi wa Gintya 
chijne rapoka wa Kolo. Seyni xani gognenanu Gi- 
ntyone chinkana Kolo gikshikanune klopishane.
Gajerya rukshiikoklunutka Gamerika chijne, 
satu Gamerika Wesposyo giwakatletachri ginatnaka. 
Wale kamrutlu tye chijne yaglu. Waleko giwaka ru- 
tak-yaglutyalu. Giyagni wa Kolo gikshik-chijneta- 
nru gerotu Gamerika chinkatka.
Kolo yagapgale chinanu ga wa pimrine kyaga- 
pgaklerune chinanu yine gimatatkalu poprol-sagiru 
rixinri tye chijne pelota pixka. Rumatatkaluna 
maleshlu kyowikolu gimkata gijrukletikowaka wajra 
yakoklunchi.
Pugitanrupa 
1. 多Katu gikshiklu Gamerika chijne?
2. 多Giklu rukshiklu?
3. 多Klu chinanu Gamerika chijne gwachine Gintyone 
chinka?
4. 多Klu chinanu Gamerika chinka gerotu chijne?