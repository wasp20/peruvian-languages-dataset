--¿Gi pejnu pwenutna pixa wa gaxawripane? 
--Gepkoxamkoj-mole proji nwenutlu tsru gaxawripa
ga wa mturu gaxawripa pamole pamyo proji nwenu-
ta.
--Gwu. ¿Gi pejnu wenrukakni pejnunkate?
--Pa-ksu kirosi, pamyo projni, ga wa mshiri, pamyo 
proj-koxa, ganigap-koxa pamyo proji ga wa panyo 
pamole pamyo proji, wapgu-tsa pamyo proj-koxa.
--Naluklu gepi panyo ga wa satu mshiri.
--Gepi panyo mapa mole projni ga wa satu mshiri,  
pamyo proji. Mapa mole proji wane pnute pamyo 
proji, giyagni mapa mole pamyo projitkani.
--Ga wa satu gaxawripa nenekinyi tyekaka wenru 
chinanu, ¿gi ge pamyo proji pumkata satkakletya- 
no?
--Poyagnu, seyni sroshchiko naluka.
--Gwu, gike rixa. Gaga twutkani.
--Poyagnu. Gewichi nyanu.
Pkamrutanrupa
1. Pasrukinwa pujiwutletanrutka 9 chininri sure 
gwachri tokanchi ga wa 10 chininri sure.
2. Kpixnu surero ptipogatinri pa gixankaka yaglu 
gishagkakalurupa. Pustaj-suretanru yaglu 
yegi: gawo yaglu, kayeta yaglu, karamelo 
yaglu, ga wa lichi stono yaglu ga wa gato 
stono yaglu, gimatu yaglu, kochiro yaglu, ko- 
chara, plato, pa gixankaka yaglu.
3. Wrikatotjepgutatanu. Wasruka marnewletinwa 
sroshchiyma kiruk-sure wkamrutinroya.