Pkamrutanrupa: Petyongamnunatanru tye sure gwa- 
chri pirana pumkata ginkakletyapna pupxalune gi 
rixpoko manewleta wa gina.
Gina manewatinri pirana
--Mama, 多klu chinanu gepi pixkalutu wane wa chi- 
chi-pgya?
--Gi wa gepi pixkalutu wane wa chichi-pgya. Wa 
gimatu gishpaka-pgyatyachri jimlekle pgyani. 
Gemga rixamtinitka gonu, waneklu rumomo-pgyamta- 
tka. Kyachgapereru-mko pixka rixamtatka wa gi- 
matu gishpaka-pgyatyachri. Ga wa chichi-pgya
gi wane gixa.
--多Klu chinanu tengogne ya jimlekle-pgya?
--Gi rixanu kannipgyalu giyagok-ginnuru kapgyalu.  
Wa tengogne ratsko-pgyatinitka, wane rujrukga- 
tyatnaka. Gina chinkatka.
--多Gi rixpoko gijrukletatka gi rixanu kannipgyalu 
pnute ginnu yakatkalu?
--Wane rixa, nshicho. Ratsko-pgyata wa kachikle- 
waka rapokinpotuko. 多Gi ge petlo gimat-geple 
wa kga gepletaa tixinri? Wane rixa. Gonu rixa- 
tnaka gipgya waka romkagi gatsko-pgyaleta tengo-  
gne rapokinpotuko. Wane kachiklewaka manewatya- 
tka gipgya gonu rixinripatnaka. Waneklu gina 
gitspiire kannipgyalu pnute gino-gitspiiru. Gi- 
yagni rujruk-gitspiretatka gina.
--Seyni pa katkaka wma jimleekakanru gonu rutspita 
gina.
--Gigi, shte. Gi wa tsru pgyani wuwlagle gatsko- 
tyachri-pgya. Ga wa tkachi gemetinri rapgakaka 
ga wa tsru wenu, tsru-pgya ratskotya. Wale ma- 
newatya kyachgapereru wane pnute rutspitatka
gina.