Timatsi aquenantapinitari mava: 
nijaqui, quipatsiqui, jenoqui. Irotaque 
aantarori avararo.
Aca aquenapinitaque eniqui. 
Aquenantapinitari avito. Avetsicaquero 
inchato.
Ariorica antearojataque eni,
oqueni antearo pitotsi, motoro. Oqueni 
motoro Ucayaliqui. Icantiro motoro bote. 
Timatsi pashini antearotasanotatsiri. 
Icantiro irointi buque jero aisati barco. 
Timatsi omotorote shintsitasanotatsiri. 
Oshequi aacotanaqueri atiri.
Aacotanaquero aisati cajoni antearo catsini. 
Oquenapinitaque antearo buque
anta antearojaqui incajare--icanteetiro 
"el mar".
Oshequi aacotanaqueri atiri, 
vararontsi. Iponeanaca aparoni quipatsi. 
Yoimonteaqueri intatiquero, pashiniqui 
quipatsi. Paricoti.