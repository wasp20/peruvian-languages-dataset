Asavicajeitaque arori Americaqui. 
Irotaque Perú Americaquiniri. America 
irotaque onantari oshequi nampitsipee 
quipatsiqui acaqueroca. Otimi antaqueronta 
pashini quipatsi pajitatsari Eoropa.
Perani te irioveiteani eoropasati otimi 
America. Te irioveiteani itimi atiri aca. 
Aisati americasati te irioveiteani
iriori otimi Eoropa.
Iro cantaintsa itimitani atiri aca 
Peruqui. Anta otsapijaqui itimitani. 
Jero otishiqui, jero inchatoshiquica 
itimitani atiri.
Impoiji ipocaque eoropasati--yora 
Viracocha. Ipajita Pizarro. Itsipajeitari 
iratirite. Iponeanaca españaqui--onta 
eoropaquiniri. Ipincatsatapaaque aca
Peruqui. Yoamejeitapairi savicatsiri 
irishiajeitajeri iriori españasati.