Achpa’ c̈ho e’pota’tena att̃och tape’chen 
t̃ohuan. Achpa’ otan pa’cñe’t̃er: —Pe’pota’ta 
jabóno, huap̃on o’ch petsom t̃ohuan.
Maríañapa’ ahuo’ anapan pachor: 
—¿Eso’mare’tcha’ alla ne’pota’terrerr? 
Aromtañapa’ ahuo’t ne’pota’tua’muena.
Pachorñapa’ alla otererr: —Att̃eñc̈ho’ñapa’ 
t̃arraña ñerra’m es yerra’mochpa’ c̈hocmach 
ye’pota’ta.
Popaparpa’ och: —¿Peyerpueña’tña ñeñt̃ 
notuanmap̃ ahuaña att̃o pa’met̃ollesha’ ñam̃a 
microbiopa’ atsna’tateney? Añ pa’met̃ollesha’ 
ñato’ yechmoño’tsencha’ ñam̃a berroc̈hno 
puechmoño’tsencha’. Añ microbiopa’ patso’tsencha’ 
ñam̃a es yaplla’yen sosey yoto. Microbiopa’
ñato’ m̃orro’tsencha’, ama’t erra yecua’yen. 
Ñerra’m ama ye’pota’tena’ña o’ yerrenpa’ allña 
nanac yerrampenña microbio ñam̃a pa’met̃ollesha’ 
yollo’c̈har. Allempoñapa’ o’ch alla shonterrerr