Emat̃ollpa’ c̈ha oseñ collo’yeñets. Pachorpa’ 
atarr cohuenan pue’maret̃oll. Pachorpa’ 
e’paclle’cheñ shetamtso e’ñe cohuen atsama’taret̃o. 
Ñam̃a allo e’paclle’cheñ oñopa’ ap̃ataret̃ ñam̃a añ 
oñpa’ asosaret̃. Ñerra’m yeclle’ e’ñe cohuenpa’ 
amach huaponayo maporr ñam̃a tso’ptat̃ollesha’. 
Allot̃ñapa’ amach anerrano atsnañets po’psheñeñ 
pa’clloyo ñam̃a. Añ trapo allo e’paclle’cheñpa’  
o’ch tsama’tera’ e’ñe ello cohuen, ñam̃a jabóno. 
Allot̃ñapa’ o’ch agama’ter. Allempo ama 
tsama’tera’ cohuen ñeñt̃arapa’ amach chetererro 
po’psheñeñ allot̃ñapa’ amach osenaneto ñeñt̃ara 
atsnañets. Achpa’ e’ñech cohuenan allohuen 
pa’cñe’t̃ar. Ahuo’t yec̈hatan pa’cñe’t̃ar ñerra’m 
c̈ho oseney collo’yeñetspa’ amach ya’she’chaclle’-  
chatsto yeclloyo.
1. ¿Errot̃ena’t oñ allo ye’paclle’chena allempo 
oseney collo’yeñets?
2. ¿Errot̃ena’t trapo allo ye’paclle’chena?