Ñam̃a po’poñec̈hno atsna’teñets ama esoye’ 
yesanenaye. Ñeñt̃o’marña att̃o yetompuen mapue’ 
ñam̃a ca’ca’noll ñam̃a rro’noll ñam̃a oñ ñam̃a 
cha’cat̃ollesha’pa’ ama sherbeno. Añña atarr 
sherbets o’ch yechemnata atet̃ oteney añ libro 
atet̃cha’ yep̃a att̃och yehuom̃cha cohuen. Amach 
yoct̃ape’chatsto ñerra’m nechopeñe’ch ellerronet̃pa’ 
o’ch natsna’t o’ch es nepoctapes. Añec̈hnopa’
ama es eñalle.
Ñam̃a apapa’ eñoteñ nanac cohuen yenteñ 
e’ñech ellopa’tets yechyen mosquetero. Allot̃ñapa’  
amach be’t̃eno po’potantañ yamo’tsesha’ allo’tsen 
atsnañet̃. Allot̃ñapa’ amach yepatanna’to ñeñt̃ 
atsnañets yosene’.
1. ¿Eso’mart̃e’ pompor Juanpa’ poctaterra t̃ecma?
2. ¿Errot̃ena’tña penaña Juan pompor att̃och amach 
patanna’teto atsnañets.