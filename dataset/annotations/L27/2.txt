Pashiniqui quitaiteri
iroosati oca anteashiparo
otinaanaca capichaji qui-
taiteni ojate oneeri
otsipanampiyetari. Iroori
oshequi oquimoshiretanaque
cameetsa. Te aquemavajero
ocatsitimotironi. Yora
otsipanampitari te iriote
paita otecatsitantanajari
anteashiparo cameetsa.
Impoiji, yora aavintantatsiri
icamantaqueri oshanincapee ora anteashiparo
omantsiaveitani ora ajipee eeretacaaquero, aca
eeretaqueca otsoteaquero maaroni ocatsitacaaquero
ovatsaqui. Irootaque omantsiatantacari, te
oshintsitajeji aisati ovashiretaca. Tecatsi
iotacoyeeterone ora anteashiparo oshequi omantsi-
ataque tempa ora ajipee oshequi oquitejayetaque.
Yora aavintantatsiri icantajeitaqueri tempa
ora paji aisati pivatsanaaji tempa patsaque
otimatiye otsopayempa. Ariorica otsopaanaquempa
paji patsaintsiri ora pivatsanaaji eiro omantsia-
tanajitsi. Te ocameetsateji piquemaatsicatacayaaro
pivatsa.