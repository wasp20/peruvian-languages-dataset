Ariorica eeretacaaqueri 
iraji ivoroqui aparoni atiri 
tempa anta yeeretaquenta 
catsirincaquini icantaquempa. 
Aisati ocatsiitacaaqueri. 
Ariorica aparoni iraji eereta- 
caaqueri tempa icantaitatiyem- 
pani ishetero; eirorica 
ishetirotsi iraji aparoni 
atiri ari imantsiatanaque 
oshequi catsini tominco
aisati cashiri tempa anta
eeretacaaquerinta otsoteana-
quero maaroni ivatsaqui.
Oshequi ivashiretempa ariorica omorontaquea 
oshequi iraji; ¿tempa queario? Teerica ocameetsa- 
tajeji otimatiye itsopaacantero. ¿Jaoca acanteari 
atsicantajearori avayetari eirorica aneavajirotsi 
aji? ¿Cameetsampa aneashitearo aji ocanteata? Te 
ocameetsateji. ¡Otimatiye acavintsaacoventero aji 
omorontavetaquearica aisati iquempeta shitsajani- 
qui! Otimatiye ayote aamaacoventearo ajipee eiro 
osanareantayetatsi.
Aisati, ¿paita anteri ariorica ora aji osana- 
reaque? Otimatiye ajate anta itiminta tsopairori 
ajitsi iraavintavaqueroota. Ariorica amataquero 
antero oca, ora ajipee oquisotanaque oshequi 
osarentsi.