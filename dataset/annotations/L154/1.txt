yoiribia iqui: —Bariapanra jahuen ibo moa
os̈haa icai. Manáparinon ahué —aquin, acá
iqui.
Moa bariapan senenquetian bocana iqui.
Bos̈hon, oincana icá iqui, moa os̈haa. Jahuen
bero icá iqui joebires, jahuen s̈heta nenqué,
os̈haa icá iqui, jihui tapon naman. Jains̈hon
oincana icá iqui bochiqui ja isá yacata, mescoti
behuai, ja patas̈h nihue cabáyo. Jainoas̈h ja
jihui namanbi icá iqui, queyóyosma s̈heati
yacata. Jaaqui ja baquen biá iqui. Jainoas̈h
ja mas̈hó neeta iqui, ja isá shinan. Jatian
paquea iqui, ja nihue cabáyoribi paquea iqui.
Jascaas̈h mas̈hó joríbaa iqui, paqueti. Jatian
mas̈hó nihue cabáyonin joá iqui, ja baquebiribi
isacanbi joá iqui, jains̈hon quempo mas̈hcoshocon
s̈heati beá iqui, ja baquen.
Jatian moa ochó becanquetian, jahuen ibo
moa besoa iqui. Jains̈hon jahuen jahuéquibo
rotoa iqui. Jains̈hon jato chibana iqui.
Moa jahuen ibon jato nocoyoraa, mas̈hocan ja
baque yoia iqui: —Nenobi jonénon ahué. En
nato cabáyo ani s̈hobo picobanon, nato isá,
atapa baqueya abánon. Mia yosishoco quescá
ihué —aquin acá iqui.
Jatian moa mas̈hó joneta iqui. Jascáquenbi,
moa jahuen ibo nocótoshita iqui. Jos̈hon,