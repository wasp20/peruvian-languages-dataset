Oncameetsateme eiro otsitenitapinitime.
-Teve. Amaoreapinijeiti arori. Aisati
panquirentsi ocoaque omaorei iroori.
Ariorica iquianaji catsirincaiteri,
ocatsincajencaiteanaji. Omaoreashitanaji
oshi.
-Apa, naamaaca iquempejitapaaque meeca
catsirincaiteri. Oshequi itaaquena.
-Cameetsa pimpashiquea. ¿Tempa pamero
pisavoenaro? Jero antearo oshi, pintsi-
manqueari. Cameetsa ini catsirincaiteri,
iro cantaintsa ariorica oshequi imporeaco- 
tee, amantsiaticari.
-Irove, irotaque nocoaqueri oshi. Pamene,
omanaqueri mencori catsirincaiteri.
¿Jaoca oponeari mencori?
-Iritaque catsirincaiteri vetsiquirori
mencori. Icatsirincajataquero eni,
incajare, maaroni. Ovancajencatanaque
nija jenoqui. Otsipajatavacaapaaca
inquitequi. Ocatsincajatanaque anta.
Impoiji oparianaji aisati. Opeaca incani.
-Cameetsa poametaquena apa. Noquemaquempi.
Pampiitajero pishitoreajeitaquero ovana 62
irosati ocaratapai aca.