-Naamaaca inintajeivetaro panquirentsi
oncantaitatiyempanime ontsitenitacotaqueme.
Oveshireapinitaca ariorica oncatsincai-
teaque.
-Teve, notiomiji. Picomitacaro. Ocoajei-
taque panquirentsi imporeacotero catsirin-
caiteri. Pamenero inchatopee anta otsapi-
jaqui. Oivoroncaro nianqui jaqui, anta
otiminta oshequi quitaiteri.
-¿Paita oivoroncashitantarori quitaiteri?
Te aniiteji, te ontaroajateji, te oshito-
riateji.
-Queario picantaque, iro cantaintsa pinquen-
queshireempa. ¿Paita oajeitari shiocajei-
tatsiri?
-Ja, meeca nioti. Ora oshipaqui, achomi-
caquero cajavatsari. Achomicacotaquero
pashini shintsitacairori inchato.
-Je, queario. Aneencaquero oshi tampea.
Yoroshitaquero catsirincaiteri. Irotaque
ovetsicantarori maaroni achomicacotaqueri
oshipaqui, oshintsitantari inchato. Ora
timaarantapintsiri ocontejencayetanaque
oshiqui.
-¿Ariompa? Ocoaqueri catsirincaiteri.
-Ari. Ariorica poaro caniri, parenti--poaro
ovetsicane shiocatsiri. Iro ovetsicantaro
quitaiteri, tampea, aisati timayetirori quipatsiqui.