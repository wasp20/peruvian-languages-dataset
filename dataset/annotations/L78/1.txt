Chonki Gijrukinri Pirana
Muchikawa tye ginapni ga wa gawla pasto 
sana rutakamtwuna Gwacha. Waka wgirukotana- 
ta. Wane yayixanatyanatka wa nganurni. Gi 
yayixanatawa. Kiglenanuwalu, kanawatewatawa. 
Kanawa kamruta. Wala kamruprikanata. Ka- 
tutunatlo. Kigleru.
Giyagni gitkoxa nujrukamtatka. Chiji 
nyatka. Nuxirikanutkalo wa serolo. Wane 
tuplanata kanawatyegi. Giyagni palnamtakta- 
tka wale pshinitsonu. Gi nushingataplu. 
Makta gawaka sretakta yatka. Natjirni gisa- 
natesha wane twa najirni gitakle kaynuto. 
Wala gima retanatka. Wala gima jirgiylo 
mapa sangima jijrukatka. Porsikgimatatkalo.
Wane pnutgimapmakatka sato jijrukanni- 
tka. Wanekta rujrukyanatka. Ruskitgayegi- 
mtana. Paplu gimamka rushatkapamtni. Wale 
koxgima giskitgamta. Wane pnutgimatka gi 
gima rushinikamtnanatkawa. Ganikajgetko ra- 
pokamtanatka, rupnagimamtanatka. Gi gima ru- 
shinika. Gipnachrigetkogimni chiji gapokana.