Mankowa Pirana 
Wa mankowa piranachi nunkakletanu.
Wa Kayawo wane nwiya wa psotsotaaji wa 
chiji pkotaaji waneyno. Wane koxlu wa wupji 
tsotaaji. Wane nwiya wa mankowa wa yokaaka- 
luru gepi muna gwajetachri pawalapumnu. 
Makakta wa xani gi wa wane nwatka. Ka-
shiwo nwa wa xani. Giyagni wa pimrinemka 
wane gwa, seyni gi wa girukotluna wa wanna. 
Makakta wanestsi gwachine wa satu jeji wale 
gimakta jirgajetlu wa rushankanrupa. Rusha- 
nkasagitanrupa wa mankowa.
Giyaagimni wa nepuro paprikgima wa tu- 
shpaka goyechnokawpotuko, tetgimatlu wa ma- 
nkowaplu gima komyepluu rixjegimata. Ga wa 
paprikgimni tetatnaklu. Giyaagimni: Manko- 
wa getko jirgajeta wa tujra --chingimata, --
nyegwaklo mankowate --chingimata.
Giyaagimni paprikatnaka tetatnaklu. 
Tunkakatkalo sato nepuro:
--Wa tujra mankowa gixonanru, seyni xa-