Ñam̃a errot̃eno huaquëshpa' o'ch ana' pomomor, T̃arraña ñerra'm 
atet̃ p̃apa' o'ch ya'pecho'toñ pomomos, ñam̃a allempopa' c̈hoc- 
mach yepcheññañ leche puechoyorecop. Ñerra'm ana' huaquësh 
pomomoropa' o'ch senoñ pomomoro trapo atserrmamuen, allot̃pa' 
o'ch sarrot̃momore'tame'ch allo epuet alcohol. T̃arraña amach 
sa'tserrp̃atstoñe pomomor t̃e'ta allota ma'nena, t̃arro'mar ama 
cohuenayaye o'ch puetsa' huaquësh pomomoro.
Ñam̃a ñerra' yemnen o'ch yena'yeso'ñañ po'numeropa', o'ch 
yeneññañ pueto allempo errte' eñalletetsa. Po'numeropa' 
ama tama sherbeno ñerra' coñe't̃a yechen huaquësh. Sherben
número ñerra'm yechen shonte' huaquësh. T̃arro'mar allempopa' 
yeñochcha' errpont̃e' beser eñall.
Ñerra' o' yepartuepa' ñam̃a o' yenuoñ po'numeropa', o'ch 
yapc̈herr allohuen beser o'ch ya'rroyer ahuanerretepa' pacho-
resho. Allempoñapa' o'ch yaner allot̃ yeña'. Ñerra'm o' yenuera' 
po'pastmopa' c̈hocmach yeuteñ pat̃e'tets yet̃ amapa' epomuet ama-
pa' ma'pamuet yet̃ c̈hoch yeuteñ. Ñerra' yench beser c̈ha 
pasena o'ch yaner pocollo allcha' yeparech. Ñerra' chä' 
e'tenpa' o'ch yeparech remedio ñeñt̃ pa'so'cheñ Matagusano.
Ñeñt̃o' corra'huerra allohuen pomoc beser ñam̃a ñerra' o' moga'- 
nom pomocpa', ñeñt̃o' o' correrra huomencpa' o'ch yacre' 
erra'tsencha' atesha'tatsa. Ñeñt̃pa' o'ch yahuanem o'ch yene' 
ello.