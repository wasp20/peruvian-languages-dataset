Ñam̃a o'ch yeñoten errot̃encha' yenare'ten pasto. Ñeñt̃ pasto 
ñeñt̃ chopyets all yeyc̈ha'yenapa' ñeñt̃pa' e'ñe cohuen pasto 
yehuacsherecop. Ñeñt̃pa' ñeñt̃ara ñeñt̃ otenet toro-urco, 
ñeñt̃pa' cohuen pasto. Att̃och yenare'chpa' ama torrapoyaye.
Ñeñt̃pa' atet̃:
Ñanompa' o'ch yamre'ten, allot̃pa' o'ch yenare'ten mam, o'chña 
atesha'tuaña mampa' o'ch ya'parra pasto pue'llomer att̃och e'ñech 
huañtsa mampa' pastoñapa' o'chc̈ho' atesha'tua. Ñerra'm ama
atet̃ yep̃opa' ñato' o'ch chopuen po'poñ pasto ñeñt̃ ama toro- 
urcoyaye.
Ñeñt̃pa' atet̃cha' c̈hocma yepena pat̃e'tets char, allochñapa' 
yepastmañpa' allo'nach atontnetsa pat̃e'tets char.
T̃arro'mar pat̃e'tets huaquësh po'npa' muenenan 3/4 hectárea 
de pasto ñeñt̃cha' rren. Ñeñt̃o'mar ñerra'm yechen shonte' 
huaquësh, yepastmaññapa' amach atarroyayepa', yehuacsherñapa' 
amach cohuen mereno.
Eñall pa'namen pasto ñeñt̃ anare'tpo' ñeñt̃pa' añec̈hno pa'so'cheñ: 
gramalote, nudillo, castilla, guinea, maicillo, yaragua, 
pangola, ñam̃a eñall po'poñec̈hno.