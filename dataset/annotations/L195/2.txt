Allponmat ac̈homentena huaquësh
Allponmat yet̃ onena huaquësh att̃och tapuen puechoyorpa', ñeñt̃pa' 280 
yet̃, errot̃enopa' 290 yet̃. Ñerra'm o' tapuen puechoyorpa' añ pocte' 
c̈hoch ñanom po'naterra parroch att̃a, amapa' o'ch meterr epm̃a arrorr 
allempot̃eñ cheyore'tua ahuaña. Allempoñapa' pocte' po'tororpa' o'ch 
alla quellacher att̃och o'ch alla cheyore'tater. Añpa' t̃arro'mar 
pocte' o'ch yepe' atet̃ allochñapa' yeyoroñcha' pomomos 9 meses. 
O'chña ma'pam̃a arrorr o'ch alla cheyore'terrerrpa' o'ch yequec̈hpue' 
yore' pomomos. Allempoña huaquëshpa' o'ch yerrach nanac, ñam̃a o'ch 
yerrateñ e'ñe cohuen.  
Allempo cheyore'ten 
Allempo o'ch tapuenmoch pochoyor huaquëshpa' o'ch yeneñ ellonet̃, 
ñapuet̃, t̃arraña allo'tsenach allame'tets. Allempopa' o'ch yecue' 
esempoch tapuen beser. Ñeñt̃o' yench o' tapuenmochpa' o' yanem̃ 
allame'tets yecorrallo ñeñt̃o'mar allame'ttsach yecuampeñ.
Ñerra'm cohuencha' cheyore'ten huaquëshpa', beserpa' e'ñech cohuen
eñalletena. Att̃eña ñerra' allempo e'muenan puechoyor meten 2 hora 
ama eñalletachepa' o'ch yeñoch ñato' amach cohuen eñalleto beser. 
T̃arro'mar huaquëshpa' mameshach eñalletatenan puechoyor.