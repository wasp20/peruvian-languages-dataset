Ño'señets 
Atet̃ yeparteñ ñeñt̃ osen ño'señets 
Ama eñalletena' rremerio ño'señtsocop. Ñeñt̃o'- 
mar añ sherbets o'ch yehuaconatenanet allohuen 
cheshat̃ollesha' ño'señtsocop. Eñall att̃och yecue- 
nanet allohuen cheshat̃ollesha' ñeñt̃ osen ño'señets,
att̃och ama rromueto, ñeñt̃pa' añec̈hno:
- Amach a't̃oratstaneto m̃orr.
- Ñam̃a o'ch amesenet e'ñe poctacma.
- Ñeñt̃cha' rren, ñam̃a orrenpa' cohuencha'. 
E'ñech coñe't̃a rren, ñam̃a es orren, t̃arraña 
ñeñt̃pa' allatserrcha'. Ñerra' rren nanacpa', 
a'tatstamperach esempo ño'serrerr. A'tats- 
tuahuerrapa', c̈hoyach apuerrayerr alla puerrar 
t̃arraña o'chta'tetscha' yap̃ att̃och amach
ño'so allatserr.
Atet̃cha' yepenanet allempo ño'senet:
Esempo cheshat̃oll ño'senapa' c̈hoyach errmue' 
patsonet̃ att̃och c̈ha'nom pa'shot̃ puenamot̃, ñam̃a 
puemallantot̃. T̃arro'mar ñerra' ama c̈ha'nmo pa'shot̃- 
pa', cheshat̃ollpa' amach eshquën o'rrerro, o'ch 
pam̃a.