xripni. Wane gima, giputgima tyapaktenata: She, 
she, she, she, shee, shee â€”chingimanata.
Giyaagimni wala xripi tumatgojrewgimatnimka 
wa maylu gnunroni. Chichistsi gima tyapjeta. 
Wane gima china, taluka koshchekle gichimlennalo- 
ka. Giyagni gewi tyapa. Tsaxripjegimatlo. Ta- 
skapgimatatnaka. Wala gimako wanestsi yapatnaka. 
Ga wa tsaxrigimanata wa maylu gnunro. Powra-putu- 
taa tixgimanata. Giyaagimni, petlo wa koywuuko- 
klunchi, kopalshishritka wa chichi. Wane gixa- 
chri gima, rajmerpotgimako wa tashkamtanutka. 
Giyaagimatkani wa tsaxrigimatni wa wale merpotgi- 
mako, rajmerpotgimako tashkamtatka wa xripi. Wa 
tashkagimamtatkalu, tumalnagimamtatkalu che, che, 
che, che. Giyagni tjemlewgimatnimkatka wa maylu 
gnunroni, tushingalewgimatnimkatka. Tsaxripjegi- 
mamtmakatkalo. Tmayixjerewgimamtana. Tengima 
tapokamtatka. Ga wa tumalnagimamtatkalu. Tukgi- 
ma gakangonru ptaji chinkalurni gima gagmuna po- 
priri wane gima tutakatkalu wa chichi; tutakmero- 
tatkalu. Giyaagimni wa xripni tuylirijrigimamta- 
na gi rixanu gi gima pshini-jrinitkani. Klo tla- 
paygitaa tixgimatni. Giyaagimni tuylirijritana- 
tka, gi gima goygi tuxetyana. Giyaagimni ksaji 
swutajrinro wa xripni. Giyaagimatkani wa gakango-