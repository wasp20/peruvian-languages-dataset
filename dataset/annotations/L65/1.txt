Rapga Kamrutikolu Pirana
Giyaagimatkani maleshgimni. Gi gima rapgako 
gwatka. Poprigognetaa rixgimata. Koshpakgimata-  
tkaluna nikanruna ga wa gagaje panchipa, kasure- 
ru, panawgimatatkana wa male ksatewaka. Ga wa 
rutaklewkoxgimatatkana: paranta, jimeka, shiji,  
jipalu, santira. Wala gima rutakatkana wa ksatu- 
tka.
Ga wa nikawna gonnegatkastsigimanatkani, wa 
kagonchi gima yokmentatna wa yine. Waneklu gima  
Goyakalu ruynumsatatka. Giyaagimni Goyakalu 
gima ginkaklu:
Mapa gogne gkagwakanru gonu â€”chingimatatka- 
lu. Wale gima runkakna wa pimrine. Giyagni ni- 
kawnagonnegimatanatkana wa kapna ruyanruna. Ru-  
priga nshinikangimatanatkana.
Giyaagimatkani mapa gogne potgimako retpa- 
tkaluna mapchiritka. Popri tlapawakgima ruyaka-  
tyatka. Wane gima yosrolonanumta mapchiri. Wale  
gajxiigima rawamtatka wa gonutka. Rapga gima ka- 
mrumtatka. Ga wa reknokgimananumta wa mapchiri. 
Rajxiigima rawgamtyawaka wa gonu. Giyaagimni 
potukawgimamta. Wane gima rajxigi reknokananu- 
mtya. Wa gonga gima retgananumta wa rawgajxigi-