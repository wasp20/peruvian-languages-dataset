Genshinikanrewlu Pirana
Wane wixa gimatlepiranyeegimatletatkalu Ge- 
sotka, wixa chinanu wa rupnapinri ga wa rushini- 
kyawu ga wa rutakyegitwu wa womkagitanrupa ga wa 
wale galukyawaka womkagitinripa, wetwamonkakinri- 
pa, wushiniikakinripa. Wale pixka rushinikwu, 
waneko pixka gima wixa gishiniklekakanu wixa.
Gi wa wixgapkanwa gishiniikaklerunwu.
Waneklu numatjematkalu wa gimepe gishpaklu 
wa kashrijewna giweklu ga wa kapokotu giweklu gi- 
knookotka. Petlu wa muchikawa wma wyoptotkanru
Geso, waluka yokwirewlepotuta; waluka giirepotuta, 
yiri, klunerukokta wa mugleretkotu wumane galu- 
kyawaka. Seyni wale pejnunanuka wa giweklu kapo- 
kotu giknokachritka, rumre, rapoklewle, ga wa gi- 
mkapnugle, yokwikaklu, gektutu gejnu gima, wale 
pejnunanuka giknokachritkanwa kashrijewna giwe- 
kletatka yineru. Waletkanwa gimepe gishpakleta- 
chritka chinkaluru. Pejnuruko gektut-pejnunanuka 
giknookatka, walenwa kapokotu giweklu.
Gi wa gimane pirana wa china, seyni ruweki-
nri pirana gasrugkaluru piranni wa gimepe gishpa-
klewlu. Wale konru, Geso konru ptowruko raji 
gwachri gaga walenwa gimepe gishpaklewlu chinka.