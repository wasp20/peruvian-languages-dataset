Muchinanpotu Gwashlu Pirana
Chichi Gikshikikolu Pirana 
Xani muchinanpotu gwashlu pirana nunkakleta- 
nu. Wane gima rixapnina muchinanu gwachinnitka 
Goyakalu giyakotanunnitka. Muchikawgimpotu yine- 
ru, gi gima wa kapawananru. Ga wa mamkatgimni. 
Ga wa nikanrugimna kagituru gerotgimako nikapna. 
Mgenoklu pixka getko, petlu wa mgenoklu gerotgitu 
nika, wane gima rixapna. Gi gima rumtapka wa 
chichi wa wpawjetanru. Wale pirana nunkakletanu.
Wane gima rixjenatnina tsrunnini. Seyni gi- 
ma waneyna gipjina, gipji shaleejkakna. Wane gima 
rawna. Giyaagimni wa ruyolikjetinna, gosha gima 
yana. Nikchi gima rawapna, chkotu, klunerukta wa 
gosh-gajeru gitu. Rapokgimatna ga wa gemeru gima 
ranokluna. Ranokgitutluna. Gemer-gima wa saji- 
tgitutanru, wale gima nikjetna.
Wa muchinangimamka maylu gapkani kapawananni. 
Wale gapka gimamka gikshiklu wa chichi. Giyaagi- 
mni maylu koxgima maylutachrigimanatka. Yineru 
koxgimananni waleni. Wale yeegima yajetinna, wa- 
neklu gima retatkaluna wa chichi chinkaluru. Re- 
tgimatluna wale. Pawgimata. Jimgimatlu wa pagi- 
xanu nikanru. Wale gima nika. Giyaagimni wale 
retna wa yine. Ragjigimatluna. Giyaagimni wale