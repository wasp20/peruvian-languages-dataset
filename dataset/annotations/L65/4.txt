Nachinerune Pirana
Nachinerune pirangapka nunkakletanu. Wane 
gima rixa giwekletapna nachinerune. Walapuklu 
gima nikna. Ga wa ginapuklu gima gi nikanna. 
Ginapuko pshingima gi nikanna. Ga wa walapuko 
pshingima nikpotutna.
Wane gima rixkaklewtapa satu nachineru gi- 
tsrukate. Tsru gimnitkani wa nachineru gitsruka- 
tni. Teno tlapajee rixgimatni ga wa kyowikgimni- 
ri. Ga wa yokanru gima wa ruykole gima rutakgi-  
mata, nachinerune rixinripotgimapna. Giyaagimni  
ginapuklu gima gi nikna. Psotsotaajgima niikaka- 
nna rayinerutenni. Ga wa walapuklugimatkani ni-  
kjixpotgimatatnakna.
Klujta gima rumtapnina wa supru najiklu. 
Wane gima chinapka wa supru naji wanna chinre 
gima "pwapwa" naji. Pwapwa najiklupje gima 
nikna, nikpotutna. Ga wa tutuka gitaklegimamta-  
tka wa pwapwa naji chinanrona wa supru naji, 
waneklukoxgima yinuwaka nachletatnakna. Ga wa 
tutakinpotunangimakotnaka wa supru, nikpotutanu- 
tnakna. Wane gima rixkakapanna wa nachineru gi-  
tsrukate.
Ga wa koshichinerune gitsrukatgima gi wane  