Mgenoklu Pirana
Xani mgenoklu pirana nunkakletpiranatanu- 
tnaka. Mgenoklu, tsrujiwurni wale, ga wa kayona-
lni. Ga wa kyowiklu, gosha retikoklunu. Ga wa 
namatini klatatskeroygitaa rixa wa mgenoklu. Ga 
wa ruyliylishaptota. Wale kownanjerewatya. Ga wa
kagiturupje nika, gosha gajeru, ga wa kluneruko- 
kta. Shimkoxa retini, shimkoxa nika. Ga wa 
yineru pixka rixanshinikanuta wale. Kanshinikanu-
rni. Giyagni gi wa psolgogneko retka. Gikta 
rixinipje yoptotka wa mgenoklu. Ga wa kgimatgo- 
jrepotlu. Rumata yogimpotuta. Waneru mapa pi- 
xkalutu mgenoklu, ksajiru, serolu ga wa kayonalu.
Wane rixa mgenoklu.
Gepomgalkaka:
1. ¿Klu nikachrini mgenoklu?
2. ¿Gi ge kyowiklu wa mgenoklu?
3. ¿Gi pixkaygiru?
4. ¿Gipsojiwlu?
5. ¿Gi pixkalutkakni wa mgenoklu?