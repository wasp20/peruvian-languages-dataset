Kachichi Pirana
Xani kachichi pirana nunkakletanu. Kachichi 
walanwa gixoluro. Ga wa gitokchiji twa. Tpojiwa- 
ta. Serpojitaa tixa wa kachichi. Ga wa kagruko 
tixlu wa gitokchiji. Wane taniklu wa kasureru.
Ga wa jmererpotni wala. Gogi, goyechno tkamrure- 
wata wa kachichi kasureru tupakinri. Ga wa yine 
gisanatekoxa tapokini, jimekasure tnika. Taproje- 
mtanru ga wa maleplutskigitaa tixkakanru wa jime- 
kni. Tkojwaklewpotuta wa kachichi chinkaluro. Ga 
wa tkamgagapjeta. Powragaapotu tixlu wa tatnuga- 
pre. Satu karetera pixka, karo yapjetyawaka pixka 
tixgapota. Ga wa gi gepika gixolune pixka tixa. 
Gixolune yine gimusrutachine, satokamtachine pixka 
rixanatna. Ga wa kashkalmaklo wa kachichi, seyni 
tkojwaklewashata. Wane nushini ginkakletpiranatlo 
wa kachichi.
Gepomgalkaka:
1. ¿Gi pejnurotni wa kachichi?
2. ¿Ginaka gwachroni?
3. ¿Gi pixkapojro wa kachichi?
4. ¿Klunerugapo pixka tixa wa kachichi?
5. ¿Kluneru tnika?