Giyalu Pirana
Giyalu pirana nunkakletanutnaka. Wane rixa
wa giyalu. Mrixi yogniklu wa wale. Klatakotataa 
rixa wa giyalu. Ga wa gixoluru yana wale. Gi wa 
rapalushata. Gi wa mrixi pixka rixa. Gixo, galu- 
kta pamyomole, satpacha, waka satpacha pamyomole 
rixa. Wane rixa yanreta wa giyalu. Payakalutni. 
Gi wa rupalata. Gi wa mrixi pixka rixa. Klata- 
myonotastsii rixa wa tsrukakalu. Ga wa mtserkaka- 
tkoxa giyalu wane; ksajimyonotlu wale. Koshichi- 
neru chinka ksajimyonotalu. Ga wa tsrukakalu 
giyalu, manxineru chinka wa wale. Wane nushini 
ginkakletpiranatlu wa giyalu.
Gepomgalkaka:
1. ¿Girni wa tsru, mrixi waka giyalu?
2. ¿Gi pixka rixa yanreta giyalu?
3. ¿Gi chinka wa mtserkakatu giyalu wa ksajimyo- 
notalu?
4. ¿Gi chinka wa tsrukakalu, klatamyonotalu?
5. ¿Gi pixkakotlu wa giyalu?