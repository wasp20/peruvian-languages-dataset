Takgonru Pirana
Wanekta waneru satu wa shimakoxa nikachri: 
takgonru chinka. Pakchani, seyni teno ruyakjetya.  
Pshinkaklu gonu kashichyalo tsro shima. Tsroni 
shima kapiripa rujga. Gi wa mturo shima kashicha, 
seyni tsro shimapje. Ganikajga getko tyapa. Wane 
runya. Rujrukgamtatka, chkojj. Ramganata gowu- 
kshini. Wane getkolu galukta gepi minoto ramgapa 
gitokga. Kashichlo shima, ga wa rumumlikamtlo. 
Ralnamta. Walenwa takgonru chinka, shima nika-
chri.
Gepomgalkaka:
1. 多Kluneru pixka rixa takgonru?
2. 多Gipsoloto shima rujga takgonru?
3. 多Gi pshini gamgalu takgonru wa rujrukgamtini?
4. 多Gi rixamtatka takgonru rumumlikamtinitkalo 
shima?