Yotlotlu Pirana
Yotlotlu pirana nunkakletanu wa xani. Yotlo-
tlu waneru. Kachonale pixkamka rixa. Seyni gi
tsruni wale. Wa serpixinshinikanru wa yotlotlu.
Ga wa wale, gi wa goshkoxa rawa. Rapga rawa. Ga
wa gonu gajerupje nika. Shima, gachijri ranna-
potuta, machaji ga wa kapiripa. Wane pejnu ranna-
potuta wa yotlotlu. Klumchataajru wa yotlotlu-
jiwu. Ga wa kigle pgaynumkogii rixpixita. Wale-
pje nunkakletpiranatlu wa yotlotlu.
Gepomgalkaka:
1. ¿Girni wa tsru, yotlotlu waka kachonale?
2. ¿Ginaka rawa yotlotlu?
3. ¿Klukaka rannapotuta?
4. ¿Gi pixkajiwlu?
5. ¿Gi pixkamanru?