Magemi Pirana
Magemikoxa pirana nunkakletanutnaka. Magemi 
gi wa psolgogneko retka. Pagognesha gosha yako- 
klunchi, gowuka yakoklunchi, waneklu retka magemi. 
Ga wa yineru pixkamka rixajixita. Ga wa gijixi 
yanya. Ga wa gimyokoxa yanamtya; palnamta. Wane 
rixa yanreta magemi. Ga wa kewejripna pixkamka 
rixanshinikanuta. Gopixkaklu. Ga wa ksajirni. 
Wale nikanru, gi wa kagituru nika wa magemi, seyni 
pagixanuplapje nika. Chiretupla, konapla, klune- 
rukokta wa kaplalu, wale nika. Tono, ptowru, ga 
wa kantsuplakoxa nika. Kochkokjetanru wa giklo- 
ya, walenwa nikjeta wa magemi.
Gepomgalkaka:
1. ¿Gi pshinisha gwachrini magemi?
2. ¿Gi pixka rixa yanreta magemi? 
3. ¿Gi pixkajripnalu?
4. ¿Gi pshinpixlu?
5. ¿Kluneru nika wa magemi?