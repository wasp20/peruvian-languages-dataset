Shawashka Pirana
Shawashkachi nunkakletpiranatanu. Shawashka-
ni yopri pixkalutu. Seyni mturpotni wale. Pwalo-
nshiru wa shawashka. Gimejkoxa pwaalo. Ga wa
ksajru wa rogmeji. Ga wa klatajriru. Ga wa ka-
shaalu yopriko pixka. Ga wa sanupje rumwa. Gina-
kakta twasagita wa sanu, kmatsuro sanu, wane ruta-
kashaleta. Rajiro pgutgimni wa sanu. Giyagni wa
Yine wane chinro shawashka gajiro chinrona wa sanu
wa kmatsurpotu. Walekoxa shawashka kyimaklerni.
Kmatuko pixkalutni. Satumnu yimjeta; koshichine
yima, yimgognenata. Ga wa gaxawripa, kewekoxa yi-
machrini. Tsetse nika. Ga wa serolokoxa nika.
Wanepnute kajirujikoxa nika. Gi wa yine gitakle
nika. Seyni serolopje kojwakyana wa yine. Waneko
nushini ginkakletpiranyegitlu shawashka.
Gepomgalkaka:
1. ¿Kluneru giyagokolutni shawashka?
2. ¿Gi pixkanshiru shawashka?
3. ¿Gi pixkajriru?
4. ¿Klu chinanu shawashka gajiro wchinro wa sanu?
5. ¿Kluneru yimgognenatachrini shawashka?