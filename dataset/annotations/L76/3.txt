Kachonale Pirana
Kachonalekoxa yotlotlu yognikalutni. Tsruu- 
napotni wa kachonale. Gepi pixkalutu wane wa ka- 
chonale, ksajiru ga wa sergogolu. Ksajiru giwakni 
wa panshimleru. Ga wa sergogolu walenwa kachona- 
lpotu. Ga wa ksajiru wane chinka panshimleru, gi 
rixanu rapalushata wale. Ga wa kachonale gixolu- 
rni wale. Galukta pamyo waka patsrujire, wane pe- 
jnukaklu. Kapna rutakawgeneta. Ga wa shimapje 
nika. Wale pirana nunkakleta wa xani.
Gepomgalkaka:
1. ¿Gi pejnu pixkalutu kachonale wane?
2. ¿Gi chinka gapalushatachri?
3. ¿Ginaka rutakawgeneta kachonale?
4. ¿Kluneru nika?
5. ¿Gi pejnurutni wa kachonalpotu?