Mrixi Pirana
Xani gosha gajeru gepkoxamkojejixirutu pirana
nunkakletanu. Muchinanu mrixi. Mrixi klustugataa
rixmaneta, ga wa gipixi. Klatatsaglegataa rixa wa
gimta. Ga wa gijixi, kshoterjixi pixka rixa. Ga
wa kochijripna pixka rixa, wa prachi kochi. Wale-
ygi pixkakoxa rixa. Seyni gi wa kanshiru wale.
Ga wa gopixkaklu wa mrixi. Ga wa konaji nika.
Gosha gajeru kajirujikoxa nika. Ga wa kapna ru-
mkajetya. Wa gagmuna yawnakalu, wanepna rumkaje-
tya wa mrixi. Ga wa mgalujpa kawjeta, gosha gaje-
rujpa. Gatliri niikoxa wa mrixi. Rannapotutlu wa
gatliri. Wane nushini ginkakletpiranatlu wa
mrixi.
Gepomgalkaka:
1. ¿Girujripna pixka rixa mrixi?
2. ¿Gi pixkamanru?
3. ¿Klu nika wa mrixi? 
4. ¿Gi pixkatsagleglu? 
5. ¿Gi pixkajixlu?