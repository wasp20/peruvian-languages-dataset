Shepchi pirana
Muglet-koxni wa shepchi.
Wumkata nikatletlo shepchi.
Wuylaganro.
Wumkata nikatletlo wujiwu gajero shepchi gawoyma 
ga wa gonu kirosga yapjetachroyma. Mapa kochara 
kirosi ga wa ganikaji litro gonu wyapjetgatanru. 
Walega werka-jiwutinwa.
Shepchi pinre kajitu gishagkanru, wale pnute-yaka  
kigleru.
Wale gogneko rumkata gerkakota giklugkaluru ga wa  
ranooka. Wumkal-koxa gimkata gerkakota ga wa ra- 
nooka. Rumkata giwlatkota giklugkaluru mapa mino-  
toko gonu jimlekgatachriya.
Wale gogne yakaw-koxa wixako wmashire wmashichini. 
Gikekni tma matskotyanpatnakwu pimrine jepa. 
Kanawa tamsurero kamrutikaluro wala-ga werka jiwu- 
tini, gi tatskotankoxwu.
Gepomlukaka
1. ¿Gi wixpoko nikatletanro shepchi?
2. Wali giylaletinitkalo shepchi ¿klu chinanu wi-  
xako wmashire wmashichini, gi wa pa mshire 
wmashichini?
3. Pumepe getyongaletanutnaklu 26 chininri sure 
ga wa 30 potunanuko.