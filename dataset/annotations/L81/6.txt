Gogi gimatachro
Gogi gimatachro ginkakjetwu gora.
Tkach-koxa wumkata gimata-nshinikanretyalu gora. 
Waluka gapoklejetlu geskwela jigloklu gor-potuko.  
Gi pa gogneko waluka kapto gapokletanu. 
Galuukalurni wpoyagkak-goratjetinripa. 
Galuukalurni wma saletashatyanuplu gorkaka.
Waneru wuynumsatinri gorkaka ga wa wkamrurewatinri 
gorkaka ga wa wapnanutinri gorkaka ga wa wyenewa-  
tinri gorkaka.
Gi wa wuynumsatinri papko wyenewatanu waka wkamru- 
rewatiniko. Rekreyo-klu galikaka wyenewatanu. 
Gimakchinwa gapnanru-potu. 10 gora waka 12 gora 
potuko rumkanna mturune.
Gepomlukaka ga wa kamrutkalurkaka
1. Ptipogatanro gogi gimatachro wa jigloklu gora 
yokgitachro.
2. Sato relotnaka ptipogatanu wa giklukta nikawna  
jigloklu geskwelaya wale gora yokgitachro.
3. Â¿Gi pejnu gorni gapnanruyapa pa yechnomnu?
4. Pumepe getyongaletanutnaklu 5 chininri sure 
ga wa 10 chininri sure potunanuko.