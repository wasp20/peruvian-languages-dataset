Rupxakwu gitaklukaka ga wa mutaakot-koxa gipxakwu. 
"Planta" walenwa gitaklu ga wa mutaakot-koxa. Ga-  
gmuna walenwa gitaakaluru gitsruka ga wa mutaakotu 
gitsruu-koxa. Giyagni "planta" koxa chinka wa ga-  
gmunkaka. Gagmun-koxa waneya gigwu, giji, gisure,  
gimuna, gitski.
Rupxakwu gitaklu. Ga wa mutaakot-koxa gipxakwu. 
Wapgu-mko kamrutikalurni wumkalu.
Shirigka muna koshpakika shirigka-kshi. Shirigka-  
kshi kamrutikalurni pelota sagi ga wa topataje.
Pa gixanumnu koxa kamrutika shirigka-kshi.
Pimri gagmuna kamrutika gagmuna shpatkaka. Ga wa 
pimrikaka gisure gwajetika wupji surepa chinanu. 
Gixo wane gitaklu ga wa kshana ga wa gagmuna nika- 
jitkalurkaka. Satkaka wane wa gisur-koxa, gigwu, 
gitski, giklo koxa nikikaluru. Pyanshinikanutanru  
10 gitaklu ga wa mutaakot-koxa nikikaluru.
Gepomlukaka ga wa kamrutkalurkaka
1. ¿Klunerni gagmuna psojitkaka?
2. ¿Kluneru gitaklu kamrutikalurni wumkalu?
3. Pkwaternoteya ptipogatanru 5 gitaklu waka 
gosh-gajeru kshana waka gagmuna niikaluru. 
Putak-giwakatanru satkaka.