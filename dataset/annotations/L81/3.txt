Tkachi pirana rumuynumsakakawana ruruyma. Wane 
chinru ruru:
--Gagmuna ga wa kshana getkomka galuklu psol-go- 
gneko goyechno rixinri, gi rixanu rugleretlu 
kachikleru.
--Gike, noturu. Pupje-nshinikanuta. Wa kshana 
koxa gigleretlu wa tkachi gemnu. Petanru ga- 
gmuna wanga gwachri. Pokamla swawaka sreta 
yiga-pluta.
--Papa, 多klu chinanu wane rixna? Gi yanna, gi 
kamrurewatna, gi retyongatna.
--Galikakni, noturu. Pyanshinikanutanu pshini- 
tsonu. 多Kluneru nika gagmuna ga wa kshana?
--Gaa, numatatka, --china--. Gitski kosetyalu 
nikanru ga wa ruranru, chijga gwachri.
--Gigi, wanekni. Seyni gisur-koxa runnipgyatya 
ga wa tkachi pokamlanu yoptota. Tkachi poka- 
mlanuya kamrutyalu nikanrupa.
Gepomlukaka ga wa kamrutkalurkaka
1. Satu gashgaji putakanru pa-pche wane pnute 
geskwela gonotapre swawaka putakanru. Gowu- 
kshini-yaka petanru tkachi sreta ya tseruwna-  
letanu.
2. 多Kluneru nika wa kshana ga wa gitaakaluru?
3. 多Kluneruya kamru-nijitutya wa kshana ga wa 
gitaakaluru?