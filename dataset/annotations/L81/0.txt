Wuru, wunro galukwu
Gwena gepomgalu Gwa: --Gwa, ¿gi ge yigleko retyi 
puru?
Giyagni Gwa gigitlu: --¿Gi pixka getle pixlu? 
Kapetgogne tye kanopi ragjityano.
--Giyagoktani yigleko retyi puru --chin-gigletlu 
Gwena.
--Gigi --china Gwa--. Ralukno ga wa git-koxa ga- 
luklu. Nuru gimatno nalukyalu.
--¿Gi rixpoko gimatleta wa palukyalu? ¿Wanerge 
pchinyalu, "Nalukpotutyi, papa"?
--Gike, gi wane nchinjepotutlu. Pnu nma chinanu- 
tuko rumatashatlu wa nalukyalu.
--¿Gi rixpokotyawaka? ¿Gi ge pushiniklu wane chi- 
nyawaka: "Ruynumsakakinna yine, rumatjemkakna"?
--Galikakni. Seyni rumatashatlu gi rixanu nyijna- 
kjetlu. Wale galukyawaka nkamrujeta. ¿Gi ge pu- 
shiniklu wa wane chinre: "Tsrunwa yijnaklewlu 
galuukaklu pnute"?
Gepomlukaka ga wa kamrutkalurkaka
1. ¿Gi rixpoko gimatletlu puru wa pixa gishini- 
kyalu pnu pma chinanutuko?
2. Pkwaternoteya pyonatinri tye pirana wane pnu- 
te pujiwutletanru: "Tsrunwa yijnaklewlu 
galuukaklu pnute". (Pyimakjeru ginkakpokowa- 
katanyi tye pirana).