Tsamete amenacoteri jaoca icantari yoshequi- 
tantari vaca jaoca ojitari avisatsiri ovaquera 
intanaquearone irovavitapaaquea toro amaqueri 
pashiniqui nampitsi. Timanaque meeca irijanipee 
oshequi icameetsaperotanaque anteari icantayetana- 
ca. Otimatiye meeca apimanteri irijanipee toro 
tequerarica otime 9 iyaashirite ovaquera timanain- 
tsiri yovavitarocari pashini vacapee. Ariorica 
apeacotaquearo oca icanteeteri eiroya icameetsa- 
perotitsi avacate.
Iroompa ariorica apimantaqueri irijanipeeni 
toro ovaquera timapaintsiri intani irovavitea 
aparoni toro amaqueri peerani pashiniqui nampitsi. 
Aririca irapitanajea itimanaje pashini irijani 
aiquero irijatatie icameetsate. Aisati aquempeta-  
jeri meeca otimatiye apimantayetajeri irijanipee 
toro timaquerica vaca anteashiparotaintsiri
otimatiye apimantero aisati. Aiquero ajatacaati- 
yeri avavitacayari toro antari iroosati icameetsa- 
perotantanaqueari avacate.
Iroompa aririca itime apite toro pashiniqui 
nampitsi cameetsa acampiateri ovavitapajearone 
vaca irijani pashini toro saicatsiri peerani. 
Iroompa aririca oshequitaque oshequi vaca cameetsa 
anashiyeteari toro ayoteri eiro yovavitantarotsi 
iriniro.