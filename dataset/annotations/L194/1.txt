ahuo' e'mapuenet atsrre'mñat̃ huena nanaco' yorenet. 
C̈ho' otet: —Ñerra' be't̃osuen o'ch entueney c̈hach 
motsanatueney.
Añña atsrre'mñat̃ ñapa' ahuo' entuenan sem̃ ahuo' 
tacllapona'tueñ año' cohuana'che ahuo' huocranña 
atsrre'mñat̃. Ahuo' motse rre' allohuahuen tsopayes 
po'rras e'ño' rrohuan pats. Ahuo' rrohuan atsrre'm- 
ñat̃ ahuo' matena. C̈hat̃e' otapañ ñeñt̃at̃e' o' rro- 
huanen ñeñt̃ esho'tetsa o'pono mapuetpono.
Ahuo' rrohuanenan añ atsrre'mñat̃, ahuo' matena sem̃. 
Añña acheñ nanaco' coshet o' matena sem̃, ñam̃a o'
rroma atsrre'mñat̃. Ama a'yot̃e'tsenñe sem̃ amat̃e' 
esesha' motsaye atsrre'mñat̃, ñerra'm o'ch be't̃osue- 
rreñ atsrre'mñat̃ o'ch entuerranetañ c̈hat̃e' motsana- 
tuenanetañ atsrre'mñat̃.
Allempo ahuo' huañet puerrar añña yacmapa' 
ahuo' otan po'c̈h: —Allap̃ach, napa' o'ch ahuen 
ne'nena' yerrar, ñerra'm amat̃e' es yerro.
Añña yacmapa' ahuo' otta ñerra'm atsrre'mñat̃. 
Allempoñapa' ahuo' c̈ha'nom arrorot̃ot̃ ahuo' montana 
caball ahuo' cot̃an t̃oñ, cot̃enan t̃oñ, att̃eñapa'
ahuo' c̈hap pocollo, shonto' atsrre'mñat̃ ahuo' otosa- 
net: —O'ch sepreparon atarr-rrogo coym̃o rreñets. 
Ahuo'c̈ho' preparahuoñet rreñets ahuo' apet. Ahuo' 
monterra po'caballoro ahuo' anerran rreñets.
Ahuo' c̈herr allot̃ on ahuo' sohua'huerra, ahuo' 
be't̃osuerr. Ahuo' otuerran po'c̈h:
—T̃e' añ rreñets ñeñt̃ach errponmat yerra'.