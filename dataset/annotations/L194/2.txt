alloch nan coyanesha'. Año'ch pore'ten shepan 
ñeñt̃o'ch rratenan coyanesha'.
Att̃ot̃a pat̃err char ahuo' cheyore'tatan coya- 
nesha'. Mapueto'ch nenan pot̃apor atarro'ch eten 
año'ch yorayen plato ñam̃a cochell, cuchara, coyem̃, 
taza. Ñeñt̃o'ch yorayen. Allempo cheyore't 
pot̃apor año'ch yorayen pañal, ca'mramuets, ñeñ- 
t̃o'ch apa'yenan pot̃apor. Atarro'ch oteñ pot̃apor 
yorenanepa'to' tso', orranpa' año'ch eñoteñe. 
Ahuo'ch och pot̃apor: — T̃arrcha' pena'. Año'ch 
eñoteñe. Att̃ot̃añapa' ahuo' eñoch.
Att̃ot̃ñapa' ahuo' eñotnoma puechemer erra sen 
c̈hocmo'ch rrorraque'chen, att̃o'ch peñ. Att̃ot̃añapa' 
coyanesha'pa' atarro' secherra o'ch ahuerr allot̃ 
on.
Añña allo'no' sen rrorrats orran puechemer. 
Att̃eña ahuo' eñota puechemer atarro'ch yonsame'- 
tenan pompor rrorraque'chameñ. Att̃ot̃añapa' 
ahuo'to' yorampesuamochan pompor po'huamenc. 
Erra sen pompor año'ch t̃orrena puerta ñato' 
ahuo'ch huapore'ch.
Pamt̃arr ahuo' t̃orrame'teñer ahuo' sheratsp̃an 
puerta ahuo' pellach. Tsapat̃ñapa' ahuo' ahuenerr 
pompor etats ahuo' quellarame'tenanerr puerta, 
allot̃ñapa' ahuo' mone' huapore'ch. Pomporñapa' 
ahuo' enchet ahuo' chenca'huanma a'yo, ahuo' otan
pachor: —O'ch p̃a'llestena o'ch ahueney. 