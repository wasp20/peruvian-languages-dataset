Ma'yarrñapa' c̈ho' e'mapanña t̃añpa' ahuepa'to' pon- 
mapana t̃añ. T̃aññapa' ahuo' a'tapos tsacho. Allo' 
chopyen mampuer shonte'. T̃aññapa' amo' entapano- 
ña ma'yarr. E'ño' alla'tsot̃a tanta ma'yarr. 
Ahuo'c̈ho' ete ahuo' jongatsetnoma ma'yarr, ahuo' 
mata toponet̃.
Ahuepa'to' camrosa t̃oño. T̃aññapa' ahuo' 
carga'huerranña ellappa' ahuo'c̈ho' erret allo' 
entueret t̃oño. T̃aññapa' ahuo' yopue'. Allo' 
rroma. T̃añpa' ahuo' enatner ahuo' aner pocollo. 
Ma'yarrñapa' nanaco' atarr año' mueño. Ahuo' 
c̈hapater pocollopa' ahuo'c̈ho' nohuer allpono. 
T̃aññapa' ahuo' yoroñ poyoc̈her.
Allempoñapa' t̃añpa' ahuo' tsachet allcha' 
chamuet ma'yarr. Allempoñapa' ahuo'c̈ho' shontan- 
ña t̃añ tsach. Allempoñapa' ahuo'c̈ho' a't̃oret 
tso' all. Ahuo'c̈ho' corraña tso'pa' ahuo'c̈ho'
chamuet ahuo' corrampsaña ma'yarr. T̃aññapa' allo'
cohuenan ma'yarr allot̃ñapa' o'ch poyua. Ahuo'c̈ho' 
poyuapa' ahuo' cac̈hpa'ner ahuo' e'ñe poyua. 
Poyoc̈herñapa' allo' neñ shelleto. Att̃ot̃apa'
ahuo' ellerren ahuo' tsapuen ahuo' meramerta. 
Añña ma'yarr poyoc̈herpa' ahuo' t̃ecorame'ta alla 
shelleto, att̃ot̃apa' ahuo' manrrenet, att̃ot̃apa' 
ahuo' puetaren. T̃aññapa' ahuo' chama'muenan 
ma'yarr poyoc̈her.