Tema 9. Ginkanni Goyakalutene Pirana.
Rupnininatka Mayta Kapni, jiglokatka 
Kapa Yopanki. Wale girukotlewatiniko-pshinni 
gima Ginkane gakaglokna kechwanni. Ga wa pi- 
mrinkoxa, gixo yinni rakaglokgimatna.
Wale koxa Kapa Yopanki giglepoklewata raka- 
glokanune yegi. Gixo tsru sotlupji kamruji- 
xni. Ruglepokjixgimatniri panchi, goyakalune 
wanna potu minjene yonogyegitikowakapa.
Ginkanni yonogyegitlu tkachi, ksuru, ka- 
tagiri. Wirakocha koxa yonogyegitnina, wa 
Tiyawanako gajenni goyakalutenanu. Walenanu- 
ko Ginkanni pogire gitaknawa tkachi wgene 
rixinri pgutni. Giyaagimni pejnurunniko yo- 
nogyegitlu Ginkane pogire. Pamole gima wane- 
yna royakalutna. Wannako rutsrukatnina goya- 
kalune chinashatnina. Ga wa nikchi royakalu- 
tetnina, sotlu, pagixanuko.
Gixpotna sasertotenni rutakna. Saserto- 
te gitsrukatpotgimni rutakgiwakatna Wiya Goma. 
Kgimatgojrewaklerune, kayinretaklerune, kago-