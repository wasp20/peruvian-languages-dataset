Warko. Tito satoka Kilako yegi. Tunkakgima- 
tlu gepi tengogne gijrukyachine tetinritka. 
Tunkaklu wa Ginkanni pogirewatyawaka gima ni- 
kawnanatka. Klatalune girukotlewatatka.
Wane koxa chinru Kilako: Gi jejno --china--.
Gitakni pixa galukanrono --chingimata.
Wane gima yatkana Gernanto Soto yegi. 
Wane wawtisatikna Katolikone rixinrigimapna. 
Kilako rutakgiwakatluna Gernanto; ga wa suxo 
rutakgiwakatlona Leyonoro. Kashimyogimjixka- 
na Katolikone rixinripna.
Gepi walapu gima rupnanatka Kilakni. 
Rupninitka waleni, tmushiwgimatatka Leyonoro 
Gernanto Soto chinangima. Wala chinanu gima 
klatalunni yinuwaka yapjetletatkana Ginkane- 
ymani.
Gepomgalkaka:
1. ¿Kna giwakni wa gepi klatalune wajra giya- 
katyachine wa Tito getanune Gawgaya?
2. Kilako yegi tsatokinitka Tito ¿gi chinru 
wa pachijne giyakatyachine pirana?