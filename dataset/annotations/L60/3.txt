Tema 26. Pero Chijne Yagapgatinri Pisaro. 
Tapokinitka kanawa rumuwpotutna solalo- 
ne. Seyni gima Pisaro gi yijnakotlu Panama 
girukotachri. Giyagni susawotlu ksatu.
Wane china: Katukta galuka satokleta tka- 
chi potukle sretate rutakinwa. Wannapni 
kwamonurunepa. Katukta Pero chijne gapakapa 
gitayma, tkachi kegnete sretate rutakinwa. 
Wannapni ponikolunepa --china. Pamole mapa- 
pje tkachi kegnete sretate tunwata, raluka 
gimotsletjene.
Yagapgatatkana. Pero chijne rapokna.
Wane retyaluna gixpotu Ginkane gejnunkate, 
kori, sroshchi kamrutikaluru. Giyagni satka- 
patka. Panama yatka. Psoji gima ranika Pero 
chijne gajene kamrutanrukaka. Wa girukotle- 
watachri gimutlu kori chinanu. Raluka gipxa- 
kletmaklu. Giyagni Gispanya yokanatlu, sola- 
lone rujgapinripa pogirchi yegi. Pogirchi 
gigitlu. Solalone reneklu. Wanna gimotsa- 
tlu. Wanna Panama rumapoka.