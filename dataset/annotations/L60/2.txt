Tema 45. Pimrine Kpogirine Pero Chijne Giru-
kotachine.
Don Nicolás de Piérola koxa tsru potu 
rixa. Pagixanumnu kamrujixa ptowrunenupa. 
Pejnuruneko solalotlewle yinuwakjixa.
Satutnakni don Manuel Prado. Ptowruneko 
yimakikowaka rutakjeta. Kosekachripotni 
wale.
Giyagni General Manuel Odría jigloka 
psolchijneko girukotachri. Walenwa "Escuela 
Bilingüe" gitakachri.
Wale gipekole jiglokatnaka Fernando Be- 
laúnde Terri. Wale koxa gipxakpotuna yine, 
panenemnunanuko Pero chijne gajene.
Giyagni wa 3 wa goktowre wa 1968 yinuwa-
ka girukotlewletna wanna ksolalotene. Wane 
chinkana Girukotlewatachine Kashrijewnakaklewa- 
tachine. Ga wa Gitsrukaachi walenwa General 
Juan Velasco Alvarado. Muchikawluru yokanru- 
kaka kashrijetna. Gerotu yokanrukaka kamrutna 
rupxakikolupna gixolune yine Pero chijne gajene.