pochoyor, ñeñt̃o'ña quellacherreña pachor. Allempo 
t̃omc̈ha'toset rroc̈h amayopa' ahuo' ateshap̃narrtoset, 
ñam̃a allempo c̈hapuet yot̃ sa'po. Ñetpa' ñot̃o 
ottete't̃ ñerra'm chesheta, t̃arro'maro' atet̃ pete't̃ 
allochñapa' esheccha' chemnateret att̃o ahuoccha- 
tatare't̃tet att̃o arraret̃tet pachoret.
Allempoñapa' ahuo' ahuanmuet ento. Allñapa' 
ahuo' c̈hoyo'taña ñeñt̃ asheñorr. Ñeñt̃ña coyanesha'- 
pa' ahuo' c̈hoyo'ta ñam̃a tsapo. Yacmañapa' ahuo'
c̈hoyo'ta yet̃o. Allempo ama eñalletena' ña ñeñt̃ 
c̈hoyo'tatse't̃, t̃e'pa' año' c̈hoyo'tatse't̃ Rret̃, 
ñeñt̃pa' nanaco' atsrre'mñat̃. E'ñoc̈ho' amnarmata
c̈hoyo'terrapa', ahuo'ch alla a'shorerran pomapuer. 
Ahuo'ch alla a'cllatuerran acheñ. Ñeñt̃pa' nanaco' 
atsrre'mñat̃. Ñerra'm errot̃enaye' ama't e'ñe 
mameshapa' ahuo'chc̈ho' a'shorerran pomapuer, 
ñeñt̃o'ch a'cllatue' acheñ. Ñeñt̃o'mare'no'ña 
cohuet epsheña acheñ ñeñt̃cha' e'ñe amach ochña'to, 
ahuo' e'ñe cohuet e'ñe epuet po'c̈h e'ñe parrot̃et.
T̃e'pa' allohua pueserrparña Atsne' ñam̃a Arrorr.