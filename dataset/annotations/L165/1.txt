Sha'rep̃pa' allpono'c̈ho' yec̈hcatoñet. Ahuo' 
yec̈hcatoñet ñam̃a conañ alloch anorruen. E'ñe 
pamnarmatñoñapa' ahuo'c̈ho' huena, ahuo' e'ñe 
apohuoñet shetamuets. Ahuo' e'ñe echorraresuet 
ñam̃a co'nes cajono. Ahuo' huenapa' ahuo' apapueñet 
shetamuets amnarma ñam̃a amnarma paño. Ahuo' 
anorruen e'ñe cohuen conaño. Ahuo' orruenan
co'nes ahuo' posa'tuen ahuo' coshame'tuena, ñam̃a 
allohuen acheñenesha' ñeñt̃ allo'tsa'yen. E'ño' 
arepenet coshame'tatset.
Tsapat̃ñapa' ahuo' puetarenpa' ahuo' e'ñe 
arepen coshame'tatsa. Allempopa' año' 
c̈hoyo'tatse't̃ Rret̃. Ahuo' c̈hapmoch pocto ahuo' 
otan cornesha':
—Llesenscha', corneshacha', napa' o'ch 
nerrmuer huocchanesha'. Ahuo'c̈ho' ahuo', ahuo' 
cot̃a'huanmet allohuenet. Ahuo' c̈happa' ahuo' 
otanet:
—T̃arraña ñerra'm o'ch nerrmuer yomporpa' 
ñerra'm o'ch naner, errach nat̃omatuerpa' o'ch