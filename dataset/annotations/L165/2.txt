Ahuo' otan po'se:
—¿Errat̃e' ahuo' nerorer ama eñalle? 
Pe'napreterren errat̃e' o' na'shorach. Añña 
shohua'pa' ahuo' atet̃ p̃a rromue'. Ñañapa' año' 
cohua'psanoña shohua', año' atarr morrenta 
pororer. Mamesho' cot̃aso'chetpa' ahuo' allpon 
rroma'yesetpa' ahuo' otan po'se:
—Allat̃e' p̃amra'pson nerorer perco, o'ch 
petorerr perec. Po'señapa' ahuo'c̈ho' tore- 
rranña poprec e'ñe acop̃a año' entereto.
Att̃eñapa' ahuo' ahuanerret pa'pacllo.
Ahuo' c̈hac̈herretpa' ahuo' ananuerret po'shuarpa', 
añña coyanesha'pa' año' rrohuerrano po'shuar. 
Ahuo' och po'se:
—¿Pañapa' amachcha'ña perruerro?
Po'c̈hñapa' c̈ho och:
—Perrap, nesaya, napa' amach nerruerro 
año' nellca nerorer. Po'sepa'c̈ho' mamesho' 
tama rrallme'chpa' ahuo' alla cac̈hpan porrar.