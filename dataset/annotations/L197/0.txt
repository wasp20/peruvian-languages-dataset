Añ pats
Yapa' yenteñ atsnet̃, arrorr ñam̃a rantoc̈hno all ento. 
Allohuen añec̈hnopa' yenteñ ap̃co'met̃are'. Añ pats all 
yeyc̈henapa' att̃ecma orrtena ñam̃a, ap̃co'met̃, ñerra'm 
pelota. Yepatseñpa' ap̃co'met̃ atarr. Ama't penteñe 
ñerra'm yecua' enetpa' ñerra'mrrat̃e' c̈ha pata'yena 
patso. Allemeña yecua'yespa' e'ñe att̃ecma orrtena, 
ñeñt̃pa' ñeñt̃cha' yeñotate' patspa' ap̃co'met̃.
A'p̃t̃o'teñtsoc̈hno ñam̃a ñeñt̃cha' atet̃ peyec̈hcatyes
1. ¿Errot̃ena't orrtena atsnet̃?
2. ¿Errot̃ena't orrtena arrorr?
3. ¿Errot̃ena't orrtena pats?
4. Ama't yoteneñ patspa' ap̃co'met̃ t̃arraña yapa' 
yenteñ ñerra'mrrat̃e' e'ñe cohuen mopueñ, ñeñt̃o'mar 
yapa' c̈hocma yoten patspa' mopueñ, ama ap̃co'met̃eyaye. 
Patspa' ap̃co'met̃ atet̃ ñerra'm pelota. T̃e'pa' o'ch 
yeñoch ñehua atet̃t̃e'. Ñehua, pelotopa' o'ch 
p̃a'chta' puellom̃arr arrozllom̃ amapa' po'poñ ñeñt̃ 
atarr añet̃oll pue'llomer. T̃e'ñapa' o'ch yeñoch 
patspa' nanac atarr ello metanenan pelota ñam̃a acheñ 
ñeñt̃ara atet̃ yetma'mtateñ arrozllom̃ peloto. Pecue', 
all ya'chten arrozllom̃pa' e'ñe all allo'tsen 
arrozllom̃pa' orrtena mopueñ. Att̃ecma orrtena añ 
dibujo. All t̃omc̈hen acheñet̃ollesha'pa' orrtena mopueñ 
ñam̃a.