Yet̃ ñam̃a tsap 
Añ pats all yeyc̈henapa' ap̃co'met̃ ñam̃a att̃a c̈harena
m̃orro. Pueyomena e'ñe alla pa'rrp̃o ñeñt̃ otenet eje. 
Pamt̃arropa' pueyomena parroch ñeñt̃ara veinticuatro 
horas. Ñeñt̃o'mar yenten yet̃ ñam̃a tsap. T̃arro'mar 
atsnet̃pa' ama c̈hoyo'tuenano ora pats. Allempo pats 
pueyomena e'ñe alla ñot̃apa', ñeñt̃ checmete'pa'
e'ñech acop̃ot̃eñ puetaresnen. Ñeñt̃o'mar yechen c̈harra' 
puechena epa horas yet̃, ñam̃a c̈harra' puechena epa hora 
tsap.
A'p̃t̃o'teñtsoc̈hno ñam̃a actividades ñeñt̃cha' atet̃ 
peyec̈hcatyes 
1. ¿Erra't c̈harena pats?
2. ¿Errot̃ena't puetallena pats?
3. ¿Errpona't hora o'chten pats att̃och pueyomena e'ñe 
ñot̃a?
4. O'ch alla yoterrerr yepatseñpa' ap̃co'met̃ atet̃ 
ñerra'm pelota, t̃arraña t̃e'pa' o'ch yeyora pat̃err vela 
ñeñt̃cha' yetma'mtata atsnet̃. O'ch p̃och puesheñarr 
alumno orranepa' vela, po'psheñeñpa' orranepa' pelota. 
Ñeñt̃ña orrene' pelotapa' o'ch p̃oteñ pueyome'chanepa' 
pelota e'ñe alla. T̃arraña velapa' amach pellatsto, 
allñapa' o'ch peñch, velapa' e'ñech pueshmeta 
c̈hoyo'tan pelota, po'pshem̃tañpa' checmete'ch, ñeñt̃pa' 
att̃ecma pena yepatseñ. Allempo atsnet̃ c̈hoyo'tenan 
poshmet patspa' yapa' o'ch yenten puetare' ñeñt̃ara 
yoten yet̃, t̃arraña ñerra'm pats o' pueyomena 
po'pshem̃tañot̃pa', all puetaren ñorra'pa' o'ch 
puenasena checmete'.